---
title: "Sådan opretter du en Artikel på GO"
category: GO
weight: 3
---
Indholdstypen ‘GO artikel’ gør det muligt at oprette artikler på GO, hvor der bl.a. kan formidles tekst kombineret med de andre GO paragraphs. Se mere om de forskellige paragraphs [her](https://www.folkebibliotekernescms.dk/main/go/paragraphs-go/)

OBS: Vær opmærksom på at nyoprettet indhold eller ændringer i indhold kan have en forsinkelse, fra du gemmer til det er synligt på sitet.

Vi anbefaler, at indhold på GO henvender sig direkte til børn i mellemtrinsgruppen, da disse kan navigere og læse selv. Indhold til voksne eller små børn (gennem voksne) hører til på jeres almindelige hjemmeside.

## Sådan opretter du en artikel
I topmenuen før musen henover **‘Indhold’** og Klik på **‘Tilføj indhold’** eller klik på **‘Indhold’** og derefter klik på **‘Tilføj indhold’** knappen i øverste højre hjørne: 
{% include figure class="sixty" image_path="https://github.com/user-attachments/assets/52f7aa56-c1fe-434c-89a7-1f1a1d2c644a" alt="Under 'Indhold' vælg 'Tilføj indhold" %}

Klik på GO artikel:
{% include figure class="sixty" image_path="https://github.com/user-attachments/assets/c669ab8d-4992-443f-ab16-8c1ebb6a7a2f" alt="klik på GO artikel" %}


Artiklens indhold opbygges via et hovedindholdsfelt til venstre og et sidebar-panel til højre. 
- **Hovedindholdsfeltet** indeholder: *Titel, Undertekster* og *Paragraphs*. 

- **Sidebar-panelet** indeholder: *Logbesked, Planlægning, Gem som skabelon, Forfatter & Dato, Teaserbillede* og *Alternativ URL*. 

 

### Hovedindholdsfelt: 
#### Titel 
Titel må ikke være tom. Det er din artikels overskrift. 

Nedenfor ‘Titel’ kan du til- eller fravælge om indholdet skal deles på Delingstjenesten, så andre biblioteker kan bruge/redigere indholdet og lægge på deres egen hjemmeside. 

Du kan også tilføje et billede til din artikel, som placerer sig under titlen/overskriften, når artiklen er udgivet. Det anbefales at anvende billeder i bannerformat – da billederne 1-1 vises i det format, de har. 
 

#### Undertekst 
Undertekst er din artikels manchet/indledningstekst. Dette felt er valgfrit. 

Bemærk, at undertekst ikke er det samme som Teaser text. Teaserteksten er den tekst, der trækkes ud som appetizer andre steder på sitet. Bemærk også at teaserteksten kun vises som appetizer i de tilfælde, hvor der ikke er valgt et teaserbillede. Teaser text tilføjes i sidebar-panelet. 

#### Paragraphs 
Du kan nu opbygge din artikels indhold og udseende ved hjælp af paragraphs. 

[Læs om paragraphs og deres funktioner](https://www.folkebibliotekernescms.dk/main/go/paragraphs-go/)

Der er følgende paragraphs-komponenter at vælge fra: 
- GO Video 

- GO Video Bundle – Automatic 

- GO Video Bundle – Manual 

- GO Material Slider - Automatic 

- GO Material Slider - Manual 

- GO Linkbox 

- GO Body Text 

- GO Images 

 

### Sidebar-panel: 
#### Logbesked 
Her kan du angive en kort beskrivelse af dine ændringer. 


#### Planlægning 
Udgivelse af artiklen kan planlægges via sidebar-panelet. Der kan sættes et fremtidigt publicerings-tidspunkt og/eller et fremtidigt afpublicerings-tidspunkt. 
 

#### Gem som skabelon 
Her kan du vælge at gemme dit oprettede indholdselement som en skabelon, så den let kan bruges næste gang et lignende indholdselement skal oprettes. Du kan også tilføje et billede til skabelonen, så det er lettere at genkende den på listesiden over oprettede skabeloner. Klik på ‘Tillad indhold at blive defineret som en skabelon’, hvis du ønsker at oprette en skabelon. Listesiden over skabeloner findes, på ‘Tilføj indhold’-siden under ‘Opret indhold fra skabelon’, hvor du også kan redigere skabelonerne. 

Skabeloner er nyttige, hvis I f.eks. vil lave en artikelserie, der har et genkendeligt “look”. [Læs mere om skabeloner](https://www.folkebibliotekernescms.dk/main/indhold/skabeloner/)  
  

#### Forfatter & dato
- Publikationsdato: Dette er selve udgivelsesdatoen og sættes automatisk til dags dato. 


#### Overskriv forfatter 
Hvis du ønsker, at artiklen skal have en anden forfatter-byline end dit navn – fx Redaktionen - kan du aktivere denne knap og indtaste en valgfri byline her.  

 
#### Teaserbillede 
Dette felt har betydning for præsentation i formidlingssøgning på jeres hjemmeside (ikke GO-sitet). Feltet er ikke obligatorisk. 
- Teaser tekst og teaser billede
  Teaser-felterne bruges til visningskortene (udtræk, der fungerer som appetizers for artiklen på jeres hovedsite). Hvis der ikke er valgt et teaserbillede, vises teaserteksten på farvet baggrund i kort-udtrækkene. 
 

#### Alternativ URL 
Hvis du ønsker at give din artikel et andet [URL alias](https://www.folkebibliotekernescms.dk/main/indhold/urler/#url-omd%C3%B8bning), kan du her fravælge 'Opret automatisk URL alias' og indsætte, en alternativ sti, som du i stedet ønsker, at artiklen skal kunne findes under. Hvis du f.eks. laver en artikel om 'Orlaprisen' kan du sætte 'URL alias' til at være '/artikel/orla'.
**OBS!** For at få vist din artikel, skal du tilføje en linkboks enten på forsiden eller den kategoriside, du ønsker artiklen vist på, og linke til artiklen. Linket til din artikel finder du ved at anvende dit biblioteks GO-url efterfulgt af det URL alias, som står i sidepanelet under URL alias fx. www.go.esbjergbibliotek.dk/**artikel/boeger-med-blaat-ikon-kan-altid-laanes**. For at oprette en linkboks, se mere under [Sådan opretter du en linkboks](https://www.folkebibliotekernescms.dk/main/go/paragraphs-go/#s%C3%A5dan-opretter-du-en-go-linkbox-paragraph). 

 
#### Preview/Gem 
Tryk **Gem** for at gemme/publicere artiklen. 

Det er også muligt via **Preview** at vurdere artiklens slutbruger-visning inden publicering. 

Du kan gemme artiklen uden at publicere ved slukke for den grønne knap ved ‘Publiceret’ **Udgivet**. 

{% include figure class="sixty" image_path="https://github.com/user-attachments/assets/de43e8d9-a104-458f-a2f3-cf69107b85ee" alt="Gem findes i øverste højre hjørne i hovedindholdsfeltet" %}
Gem findes i øverste højre hjørne i hovedindholdsfeltet. 

**OBS:** For at få vist en artikel på GO, skal den linkes til via paragraffen ‘Linkbox’. Se, hvordan du opretter en ‘Linkbox her.  

 
#### Sådan redigerer du en GO artikel 
Klik på ‘Indhold’ og allerede oprettet indhold vises i en liste. Ud for den artikel, du vil redigere, klikker du på ‘Rediger’. Bemærk, at indholdet kan være låst. I det tilfælde, skal man klikke på ‘Bryd lås’ før indholdet kan redigeres.  

Afslut med at klikke ‘Gem’. 
