---
title: "Viderudviklingsønsker på GO"
category: GO
weight: 9
---

Som med alle andre digitale produkter, Det Digitale Folkebibliotek leverer, er GO-sitet et produkt, der bliver videreudviklet og udbygget. Her kan du læse om allerede definerede ønsker til videreudvikling. 

Har du selv ønsker til ny funktionalitet i GO, kan disse meldes ind i [servicedesk](https://detdigitalefolkebibliotek.atlassian.net/servicedesk/customer/portal/4), som du kender det fra Folkebibliotekernes CMS generelt.  

 

#### Reservering af fysiske bøger
På GOs sitet vises de fysiske bøger fra bibliotekets kommunale beholdning i søgningen. Dette er for at synliggøre over for børnene, at bogen også kan lånes i fysisk form på det lokale bibliotek. Som det er nu, kan bogen ikke reserveres på GO-sitet. Dette er et udviklingsønske, som er øverst prioriteret og vil blive implementeret, så snart der er ressourcer til det.  

Reservering af bøger er en omkostningstung funktion at udvikle, som kompliceres af, at der på GO både er mulighed for UNI-login og bibliotekslogin.  

Vi ved fra både reserveringsstatistikker og fokusgruppeundersøgelser, at børnene meget sjældent benytter reservering, kan have svært ved at forstå konceptet, og at de som udgangspunkt ikke ser det som noget, de skal eller kan gøre uden en voksens assistance.  

I første omgang har prioriteten derfor været at udvikle funktionalitet, der tilgodeser de mange digitale børnebrugere, der benytter ereolengo.dk til streaming af e-bøger og lydbøger for ikke tabe disse biblioteksbrugere. Ereolengo.dk kører på uddateret teknologi og skal derfor udfases.  

Nogle har spurgt, om man ikke blot kan lave et link over til materialet på hovedsitet. Når vi ikke bare kan lave et link til bibliotekernes hovedsites eller bibliotek.dk for den sags skyld, er det fordi at LANGT hovedparten af de besøgende på nuværende tidspunkt vil være UNI-login-brugere, der ikke kender deres bibliotekslogin. Og for dem er det en decideret obstruerende brugerrejse at skulle sendes ud på et voksenrettet site, hvor de ikke kan logge ind.
Derfor er det en dyrere sag at inkorporere, fordi det kalder på, at løsningen hele tiden skal lytte på, om der er tale om en anonymbruger, en biblioteksbruger eller en UNI-login-bruger.



#### Arrangementer
Der er et ønske om at kunne integrere arrangementer direkte på GO-sitet. Som det er nu, kan arrangementer til målgruppen 6-16 år formidles på GO ved at lave en linkboks, som henviser til arrangementet på hovedsitet. Tilmelding til arrangementer vil oftest kræve assistance fra en voksen.  


 
#### Personalisering
Det er et ønske at implementere personlige boganbefalinger til børnene på baggrund af tilkendegivne præference. Ifm. udviklingen af hjemmesiden er både jura og tekniske løsninger blevet afsøgt, og der er skitseret en model, der kan udvikles, når der prioriteres ressourcer til dette. 


 
#### Dedikeret område til lokal formidling på forsiden
Som udgangspunkt overskrives evt. lokalt tilføjet indhold på forsiden, når Bibliotekernes Nationale Redaktion opdaterer den. Det er et ønske at udvikle et dedikeret område på forsiden, hvor de lokale biblioteker kan tilføje indhold, som ikke overskrives. 


 
#### Logik ved login 
Det er et ønske, at når man lander står på en titel og logger ind, skal man lande på bogen igen, når login er gennemført. Som det er nu, lander man på ”Min side” og skal selv navigere hen til bogen igen.  


 
#### Afgrænsning af materialer 
Der er bestilt en opgave hos DBC ang. etablering af en kilde og en VIP-profil til brug på GO-sitet. Denne VIP-profil vil udelukkende indeholde relevante materialer til børnene (e-bøger, e-lydbøger, podcasts, e-tegneserier, e-graphic novels, fysiske bøger, fysiske tegneserier, fysiske graphic novels). Når denne er oprettet vil DDF kunne implementere ændringer i GO-sitet, som imødekommer en række af udfordringerne i redaktøroplevelsen. Pt. skal man som redaktør benytte en række materialeafgrænsninger i søgestrenge for at få korrekt visning af materialerne.


#### Formidling i form af højformatvideo
Vi ved, at korte videoer i højformat er det, børnene i overvejende grad forbruger på YouTube, TikTok og Snapchat. Det er derfor et ønske, at GO skal kunne understøtte højformatvideo med tilknyttede bøger (videobundle), da det er afgørende at følge med udviklingen, hvis vi ønsker at forblive relevante for målgruppen. 
