---
title: "Paragraph komponenterne"  
category: "Generelt"
toc: true
---

De komponenter, som du opbygger dit indhold i artikler, begivenheder og sider af, kaldes **Paragraphs**.

Klik på **+ Add** for at tilføje de paragraphs, som du ønsker, at din side skal bestå af.

{% include figure class="eightty" image_path="https://github.com/danskernesdigitalebibliotek/folkebibliotekernes_cms_manual/assets/162300593/e4d6ebdd-2d4a-44f4-9992-7d70ef05a726" alt="Klik på + Add" caption="Klik på + Add" %}

Paragraphs kan tilføjes både over og under allerede indsatte paragraphs.

Du kan få inspiration til hvordan du kan sammensætte komponenterne i guiden [her]({{ site.baseurl }}{% link _startopsaetning/struktur-indhold-intro.md %}).

## Formidlingskomponenter
Her er de visuelle navigationskomponenter, som kan henvise til og fremvise indhold på sitet.

### Arrangementliste - automatisk
Her kan du oprette en liste af arrangementer, som du kan filtrere på bibliotek, kategorier, tags etc.

{% include figure class="sixty" image_path="https://github.com/user-attachments/assets/be80cd05-acf3-422f-b278-d196d3eea989" alt="Eksempel på Arrangementliste - automatisk" caption="Eksempel på Arrangementliste - automatisk" %}

### Arrangementliste
Den manuelle udgave af arrangementslisten, hvor du udpeger specifikke arrangementer.

### Nyhedskomponent – automatisk
Nyhedskomponenten kan automatisk trække spots ind for indhold ind på dit site. Den kan indsættes på både sider, arrangementer og artikler.

Den er egentlig lavet til at trække artikler ind, men kan også konfigureres til at hente arrangementer og sider. Der kan filtreres på tags, kategori og tilknyttet bibliotek.

Den trækker altid seks spots ind og det kan ikke ændres. 

Nyhedskomponenten viser teaserbilleder. For indhold uden tilknyttet teaserbillede vises en ensfarvet kasse i bibliotekets signaturfarve. Er feltet teasertekst udfyldt, vises den i det ensfarvede område. Titlen vises altid nedenunder billede/ensfarvet område.

{% include figure class="sixty" image_path="https://github.com/danskernesdigitalebibliotek/folkebibliotekernes_cms_manual/assets/150667350/d03d9ff4-17f6-4cf5-aba6-5d1c5083452d" alt="Eksempel på Nyhedskomponent -  automatisk" caption="Eksempel på Nyhedskomponent -  automatisk" %}

### Nyhedskomponent - manuel
I den manuelle variant af Nyhedskomponenten udvælger du de specifikke artikler, der skal vises som spots.

Nyhedskomponent - manuel kan trække op til seks artikler ind, men du kan også vælge at tilknytte færre. 

### Slider
En anden måde at sætte spot på udvalgte arrangementer, sider og artikler er med en slider. Kan I modsætning til nyhedskomponenten eksponere et vilkårligt antal elementer.

Det er med vilje, at slideren er placeret helt ude ved skærmens kant uden en margin. Det er en designbeslutning.

Slider viser teaserbilleder. For indhold uden tilknyttet teaserbillede vises en ensfarvet kasse i bibliotekets signaturfarve. Er der en teasertekst, vises den i det ensfarvede område. Titlen vises altid nedenunder billede/ensfarvet område.

For at udpege arrangementer skal Type sættes til Arrangementserie enhed i dropdown. Vil man udpege artikler eller sider skal man bare vælge Indhold. Af den grund kan man ikke blande arrangementer med sider eller artikler i en slider.
{% include figure class="eighty" image_path="https://github.com/user-attachments/assets/88af248d-2061-4731-9a04-c4abf26c6644" alt="Eksempel på en slider" caption="Eksempel på en slider" %}

### Indholdsslider - automatisk
Den automatiske udgave af slider-komponenten. Giver mulighed for automatisk at få vist et vilkårligt antal af arrangementer, sider og artikler filtreret efter bibliotek, kategori og/eller tags.

### Navigation spots – manual
Fremhæv en eller to stykker redaktørudvalgt indhold. Trækker teaserfotos med. 

For at udpege arrangementer skal Type sættes til Arrangementserie enhed i dropdown. Vil man udpege artikler eller sider skal man bare vælge Indhold.

{% include figure class="sixty" image_path="https://github.com/user-attachments/assets/62e32d39-1efc-49e9-a4ee-02f68be7813d" alt="Eksempel på et navigation spot" caption="Eksempel på et navigation spot med et indholdselement" %}
{% include figure class="sixty" image_path="https://github.com/user-attachments/assets/882a76e6-240c-47ae-a45c-a6d3c5da5391" alt="Eksempel på et navigation spot" caption="Eksempel på et navigation spot med to indholdselementer" %}

### Banner
Bannerkomponenten er et visuelt indstik, der fremhæver og linker til et bestemt stykke indhold, en tagside/kategoriside eller en ekstern webside. 

Banneren oprettes med et internt eller eksternt link samt en overskrift og en beskrivelse. Komponenten kan bruges både med og uden baggrundsbillede, som uploades/udvælges i komponenten.
{% include figure class="sixty" image_path="https://github.com/user-attachments/assets/44e51b7e-1b17-4ca4-89e1-059dde78bcd1" alt="Eksempel på et banner" caption="Eksempel på et banner" %}

### Hero
Hero er en eksponeringskomponent, der fremhæver og linker til et bestemt stykke indhold, en tagside/kategoriside eller en ekstern webside. Den er beregnet på placering øverst, men kan også bruges midt på en side. Særlig velegnet til at skabe blikfang på forsiden eller på andre indgangssider.

Hero oprettes med et internt eller eksternt link samt en overskrift og en beskrivelse. Komponenten kan bruges både med og uden baggrundsbillede, som uploades/udvælges i komponenten.

{% include figure class="sixty" image_path="https://github.com/user-attachments/assets/6e518e2e-c309-4400-b260-6b15a3fc52a3" alt="Eksempel på en hero" caption="Eksempel på en hero" %}

## Indholdskomponenter
Her er de komponenter, som man kan bruge til at indsætte indhold såsom tekst, billeder og video.

### Accordion
En type indhold med en liste af overskrifter stablet oven på hinanden. Når der klikkes på en overskrift, foldes en tilknyttet indholdsrude ud eller ind.

{% include figure class="sixty" image_path="https://github.com/user-attachments/assets/d72f5855-c141-4be3-8649-1dde6341b406" alt="Eksempel på en accordion" caption="Eksempel på en accordion" %}

### Files
Tilknytning af filer til artiklen, fx pdf, mp3, mp4, mov etc.

{% include figure class="sixty" image_path="https://github.com/danskernesdigitalebibliotek/folkebibliotekernes_cms_manual/assets/150667350/46cb3949-21aa-4a91-9bca-7f4a0a04113a" alt="Eksempel på files" caption="Eksempel på files" %}

### Video
Video fra YouTube, Vimeo eller VideoTool kan trækkes ind via url.

{% include figure class="sixty" image_path="https://github.com/danskernesdigitalebibliotek/folkebibliotekernes_cms_manual/assets/150667350/9a8a1b8c-be99-4727-a8fd-b5c7750064ea" alt="Eksempel på video" caption="Eksempel på video" %}

### Media(s)
Tilknytning af billeder. Tilladte filtyper: png gif jpg jpeg.

{% include figure class="sixty" image_path="https://github.com/danskernesdigitalebibliotek/folkebibliotekernes_cms_manual/assets/150667350/9f25c9b4-459a-436a-85bf-e0cb72ee37d6" alt="Eksempel på en media" caption="Eksempel på en media" %}

### Text body
Artiklens brødtekst.

{% include figure class="sixty" image_path="https://github.com/danskernesdigitalebibliotek/folkebibliotekernes_cms_manual/assets/150667350/93770c7d-a38a-4dbd-aec1-9daa14e23d0b" alt="Eksempel på en text body" caption="Eksempel på en text body" %}

## Navigationskomponenter
Her er de tekst- og linksbaseret navigationskomponenter, som kan henvise til andet indhold på siden fx navigation grid.

### Breadcrumb children
Brødkrummer kan være lidt svære at forstå - men det er umagen værd, for det er mega smart og tidsbesparende. Breadcrumb children komponenten kan automatisk generere en overskuelig menu over alle sider med samme "brødkrummeforældre" - typisk alle sider inden for et emne. Menuen vedligeholder oven i købet sig selv, når du tilføjer eller fjerner sider. Alt det kræver er, at du operetter siderne under samme brødkrummesti.

Bemærk, at det kun er sider kan organiseres under brødkrummer - ikke artikler eller arrangementer. Derfor kan breadcrumb children kun linke til sider.

Når du indsætter breadcrumbs children komponenten, vælger du en "sideforældre" i dropdown-boksen og vupti bliver alle sider under den forældre vist med titel og evt. manchettekst i et grid. [Læs mere om brødkrummer]({{ site.baseurl }}{% link _indhold/broedkrummesti.md %}).

{% include figure image_path="https://github.com/user-attachments/assets/dc28dc34-ad71-4605-9977-66fdfcbc1fba" alt="Eksempel på en breadcrumb children" caption="Eksempel på en breadcrumb children" %}

{% include figure image_path="https://github.com/user-attachments/assets/d7876db0-c6a5-4aa8-9a58-67e5e33a8fe0" alt="Eksempel på en navigation grid" caption="Sådan udpeges brødkrumme-forældre-siden" %}

### Navigation grid – manual
Navigationsmenu i gitter-format, der linker til udvalgt indhold og viser titel og evt. manchettekst. Navigation grid manual kan både linke til sider, artikler og arrangmenter. Indholdet udpeges manuelt, når man indsætter komponenten og man bestemmer selv rækkerfølgen på indholdet. 

{% include figure class="eighty" image_path="https://github.com/user-attachments/assets/fad67ae8-6726-4c17-87ec-e70bd3ad3300" alt="Eksempel på en navigation grid" caption="Eksempel på en navigation grid" %}

### Simple links
Simple links kan bruges til at vise et eller flere links. Der bliver ikke vist ikoner på Simple links. Tilføjer man flere links, vises de lige under hinanden i en slags kolonne. De kan indsættes på alle indholdstyper. Når man tilføjer eksterne links, skal man huske at starte med `https://` - ellers virker de ikke.

{% include figure class="sixty" image_path="https://github.com/user-attachments/assets/7f5eeba9-3812-4428-aaac-d0de4e20cddf" alt="Eksempel med et link i en Simple links komponent" caption="Eksempel med et link i en Simple links komponent" %}

{% include figure class="sixty" image_path="https://github.com/user-attachments/assets/531f6ba3-9fa6-49ac-96c5-841859757599" alt="Eksempel med  flere links i en Simple links komponent" caption="Eksempel med flere links i en Simple links komponent" %}

### Links
Links-komponenten virker på samme måde som Simple Links, bortset fra at der vises et ikon på hvert link. Der er forskellige ikoner for interne links, eksterne links og links til søgninger. Systemet finder selv ud af hvad der er hvad. 

{% include figure class="sixty" image_path="https://github.com/danskernesdigitalebibliotek/folkebibliotekernes_cms_manual/assets/150667350/31d057c2-0fc4-4496-871c-aa59405d48dd" alt="Eksempel på links" caption="Eksempel på links" %}

## Materialekomponenter
Her er de komponenter, som man kan bruge til at fremhæve bibliotekets materialer.

### Anbefaling
Anbefal en bestemt titel. Nem at bruge. Ser godt ud.

Fremsøg på bogens navn og vælg hvilken materialetype, du vil fremhæve (bog, e-bog, lydbog). Herfra går det automatisk. Bogens forside, beskrivelse og titel trækkes ind af sig selv.

{% include figure class="eighty" image_path="https://github.com/user-attachments/assets/ac31089a-bbf1-413d-9a27-ce31d3624b9f" alt="Indsæt anbefaling" caption="Indsæt anbefaling" %}

Er du utilfreds med beskrivelsen, der hentes ind, kan du tilføje din egen. Du kan også selv bestemme om forsiden skal stå til højre eller venstre for teksten. 

{% include figure class="sixty" image_path="https://github.com/user-attachments/assets/61ebf357-69db-46dd-b5ba-ac1255d79271" alt="Eksempel på en anbefaling" caption="Eksempel på en anbefaling" %}

### Materialekomponent - automatisk

Med Materialekomponent - automatisk kan du eksponere bøger og andre materialer.

{% include figure class="sixty" image_path="https://github.com/user-attachments/assets/fad69f6f-2dc0-461c-b717-2641fda0b552" alt="Eksempel på en materialekomponent - automatisk" caption="Eksempel på en materialekomponent - automatisk" %}

Automatic-varianten trækker materialer ind via en CQL-søgestreng.

CQL-søgestrengen kan du finde ved at lave en avanceret søgning i websitets søgefunktion og kopiere søgestrengen derfra.

[Sådan opretter du CQL-søgestrenge](https://danskernesdigitalebibliotek.github.io/folkebibliotekernes_cms_manual/main/indhold/cql-soegestrenge/)

Du kan indstille komponenten til at vise et bestemt antal materialer. Antallet skal være deleligt med fire. Antallet bestemmer du i feltet **Antal materialer/værker**.

Komponenten viser minimum 4 materialer og kan maksimalt sættes til 32 materialer.

Bemærk, at det er en kendt fejl, at materialekomponenten ikke altid kan hente forsider på materialer, der er i andre sammenhænge har en forside. 

### Materialekomponent - automatisk (Link)


Med Materialekomponent - automatisk (Link) trækkes materialer ind via en URL, der linker til en Avanceret søgning.  Fordelen ved den, er at man kan oprette et material grid, hvor indholdet filtreres på opstilling, delopstilling eller “på hylde”/hjemme (`location`, `sublocation` og `onshelf`). 

Sådan laver du et link til Material grid link automatic:
1. Gå til avanceret søgning
2. Lav din søgning på fx forfatter og titel
3. Tryk søg
4. Tryk derefter på linket Rediger CQL (din søgning bliver nu automatisk omdannet til en søgestreng.
5. Lige over listen med materialer kan du finde et link til søgningen.
   {% include figure class="sixty" image_path="https://github.com/user-attachments/assets/9b3fe131-2907-4922-8b3f-6d19a2403255" alt="Kopier link til søgning" caption="Kopier link til søgning" %}
   
7. Tryk på linket – det bliver dermed kopieret
8. Linket kan nu sættes ind under link i Material grid link automatic.


Du kan indstille komponenten til at vise et bestemt antal materialer. Antallet skal være deleligt med fire. Antallet bestemmer du i feltet **Antal materialer/værker**.

Komponenten viser minimum 4 materialer og kan maksimalt sættes til 32 materialer.

Bemærk, at det er en kendt fejl, at materialekomponenten ikke altid kan hente forsider på materialer, der er i andre sammenhænge har en forside. 

### Materialekomponent - manual

Med Materialekomponent - manuel udvælger du manuelt de bøger og andre materialer, som du vil eksponere.

Fremsøg på bogens titel og vælg hvilken materialetype, du vil fremhæve (bog, e-bog, lydbog).
{% include figure class="eighty" image_path="https://github.com/user-attachments/assets/cbae0098-5cff-4f9a-823b-24e206a31d20" alt="Udvælg titler til Materialekomponent - manual" caption="Udvælg titler til Materialekomponent - manual" %}

Antallet af materialer skal være deleligt med fire. Du kan altså indsætte 4 materialer eller 8 eller 12 osv. 
Indsætter du fx 7 materialer, vil der kun blive vist 4. Du må så tilføje et mere, så der er 8 i alt for at få vist dem alle.
Du kan dog godt indsætte blot et, to eller tre materialer.
Maksimalt kan der indsættes 32 materialer.


{% include figure class="eighty" image_path="https://github.com/user-attachments/assets/8a25bce2-5b77-4ae0-8f3d-d2dbd952d6a9" alt="Eksempel på Materialekomponent - manual" caption="Eksempel på Materialekomponent - manual" %}


