---
title: "Huskelisten"
category: "Lånerstatus og brugerprofil"
---
## Hjerteikonet
Hjerteikonet er symbol på Huskelisten, som brugerne vil kunne genkende fra andre websteder. Tilføj/slet fungerer helt simpelt: et klik – hvorved hjertet udfyldes og værket er sat på listen, klik igen og værket er slettet fra listen. 

{% include figure class="seventy" image_path="https://github.com/danskernesdigitalebibliotek/folkebibliotekernes_cms_manual/assets/1641342/4e180df9-6a0f-4c71-be95-b929349a93da" alt="Hjerteikonet er symbol for huskelisten" caption="Hjerteikonet er symbol for huskeliste" %} 

Hjerteikonet optræder på alle værker, i materialekomponent og andre formidlingskomponenter, samt søgeresultat og værkvisning.  

{% include figure class="thirty" image_path="https://github.com/danskernesdigitalebibliotek/folkebibliotekernes_cms_manual/assets/1641342/27b94c8d-ac46-40f7-870d-8cc0f923f8d2" alt="Huskelisten er i topmenuen" caption="Huskelisten er i topmenuen" %} 

Huskelisten er en væsentlig funktion for mange slutbrugere, og den har derfor fået en fremtrædende plads i top-menuen.  

## Værkbaseret huskeliste
Huskeliste i Folkebibliotekernes CMS er baseret på værker og ikke manifestationer (som i det nuværende DDB CMS). [Læs mere om værker og manifestationer](vaerk-og-manifestation.md). 

Det betyder at brugernes huskelister er blevet konverteret, sådan at der nu vises værker. Har en bruger engang tilføjet en lydbog til sin huskeliste vil hun opleve, at det blot er værket, der står på huskelisten uden nogen materialetype specificeret. Det vil være et lille datatab, men det er der desværre ikke rigtig noget at gøre ved – og det er også en ringe pris at betale for de fordele, indførelsen af værkbegrebet medfører.

## Huskelisten følger brugeren på tværs af kommuner og platforme
Indholdet i huskelisten følger brugeren: 
- Huskelisten går på tværs af de kommuner, hvor bruger er oprettet og er aktiv som biblioteksbruger
- Huskelisten går på tværs af grænsefladerne App og Folkebibliotekernes CMS
- I forhold til Børnesitet er der taget en principiel beslutning om at huskelisten også kommer til at indgå her
  
Huskelisten bygger på Material List servicen. 

Bemærk at ereolen.dk har sin egen huskeliste hos Publizon. Der er ikke taget beslutning om, hvad der på sigt skal ske med denne 
