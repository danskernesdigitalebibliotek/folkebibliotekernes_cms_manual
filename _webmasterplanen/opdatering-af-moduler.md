---
title: "Opdatering af moduler"
category: "Webmasterplanen"
weight: 5
---

I øjeblikket er det nødvendigt at oprette en supportsag på servicedesk, hvis du ønsker
opdatering af allerede installerede moduler på testsitet og på produktion. Efter efterårsferien
(2024) vil der blive lavet en udvidelse til Folkebibliotekernes CMS, så webmasterbiblioteker
lokalt kan opgradere moduler, uden at det er nødvendigt at oprette en supportsag.

## Modultest:
For at opdatere et modul, der allerede er installeret på testsitet, kræver det at vores
leverandør manuelt nulstiller testmiljøet. I praksis vil der blive foretaget samme procedure
som beskrevet i afsnittet [Synkronisering og nulstilling af testmiljø](https://www.folkebibliotekernescms.dk/main/webmasterplanen/produktions-og-testmiljoe/#synkronisering-og-nulstilling-af-testmilj%C3%B8). For at bestille en nulstilling af dit testsite skal du:

1. Oprette en supportsag på [Servicedesk](https://detdigitalefolkebibliotek.atlassian.net/servicedesk/customer/portals)
2. Testsitet bliver nulstillet af vores leverandør. Håndtering af sagen kan tage op til 5 dage.
3. Du modtager en bekræftelse på at testsitet er nulstillet. Du kan nu installere en
opdateret version af modulet.

## Produktion:
For at opdatere et modul på produktionsmiljøet, kræver det i øjeblikket, at du opretter en
supportsag på servicedesk. Fremgangsmåden er følgende:

1. Opret en supportsag på [Servicedesk](https://detdigitalefolkebibliotek.atlassian.net/servicedesk/customer/portals). Husk at
vedhæfte en komprimeret udgave af modulet eller link til den version af modulet, der skal
installeres.
2. Vores leverandør opgraderer modulet på jeres produktionssitet. Vi kontakter jer i forhold
til opdateringstidspunkt og evt. nedetid. Håndtering af sagen kan tage op til 5 dage.
3. Du modtager en bekræftelse på, at modulet er opgraderet på produktionssitet.
