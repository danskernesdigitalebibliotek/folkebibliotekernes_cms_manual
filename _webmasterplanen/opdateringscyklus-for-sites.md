---
title: "Opdateringscyklus for sites"
category: "Webmasterplanen"
weight: 2
---

Der frigives en ny releases af Folkebibliotekernes CMS hver torsdag med mindre ferie eller helligdage forhindrer det.

Opdateringen af produktions- og testmiljøer for webmasterbiblioteker sker efter et opdateringsmønster, der skal sikre, at nye releases kan testes med lokalt installerede moduler, inden de rulles på produktionsmiljøet.

## Opdatering af testmiljø
**Testmiljøet opdateres hver torsdag med seneste release af Folkebibliotekernes CMS.**

Den sidste torsdag i måneden vil testsitet udover opgradering til seneste release af
Folkebibliotekernes CMS blive synkroniseret med produktionssitet (se [Synkronisering og nulstilling af testmiljø](https://www.folkebibliotekernescms.dk/main/webmasterplanen/produktions-og-testmiljoe/#synkronisering-og-nulstilling-af-testmilj%C3%B8)).

## Opdatering af produktionsmiljø
**Produktionsmiljøet opgraderes hver torsdag til den næstnyeste release - med mindre biblioteket har ønsket udsættelse.** 

Den næstnyeste release har biblioteket haft til test på sit modultestsite ugen inden. Når f. eks. produktionsmiljøet opdateres i uge 44, bliver det opdateret med den version af Folkebibliotekernes CMS, som har været til test i uge 43.

Er der pga. af helligdage eller lignende ændringer til releaseplanen vil det fremgå her:
[https://www.folkebibliotekernescms.dk/main/overblik/releasedatoer](https://www.folkebibliotekernescms.dk/main/overblik/releasedatoer)
