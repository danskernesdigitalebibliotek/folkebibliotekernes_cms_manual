---
title: "Opdateringscyklus for sites"
category: "Webmasterplanen"
weight: 2
---

Som udgangspunkt frigives der nye releases af Folkebibliotekernes CMS hver torsdag.
Opdateringen af produktions- og testmiljøer for webmasterbiblioteker sker efter et
opdateringsmønster, der skal sikre, at nye releases kan testes med lokalt installerede moduler, inden de rulles på
produktionsmiljøet.

## Opdatering af testmiljø
Testmiljøet opdateres som udgangspunkt hver torsdag med seneste release af
Folkebibliotekernes CMS.

Den sidste torsdag i måneden vil testsitet udover opgradering til seneste release af
Folkebibliotekernes CMS blive synkroniseret med produktionssitet (se [Synkronisering og nulstilling af testmiljø](https://www.folkebibliotekernescms.dk/main/webmasterplanen/produktions-og-testmiljoe/#synkronisering-og-nulstilling-af-testmilj%C3%B8)).

## Opdatering af produktionsmiljø
Produktionsmiljøet opdateres som udgangspunkt den sidste torsdag i måneden med den
seneste release, som har været til test. Dvs. hvis produktionsmiljøet opdateres i uge 44, vil
produktionsmiljøet blive opdateret med den version af Folkebibliotekernes CMS, som har
været til test i uge 43.

I de situationer hvor produktionsmiljøet ikke opdateres den sidste torsdag i måneden (f.eks.
hvis en torsdag ligger på en helligdag), vil der i god tid inden være information på
[https://www.folkebibliotekernescms.dk/main/overblik/releasedatoer](https://www.folkebibliotekernescms.dk/main/overblik/releasedatoer)
