---
title: "Opgave 5: Udvælg indhold der skal flyttes med over"
category: "Overgangsaktiviter"
weight: 5
---
En flytning kan være en god lejlighed til at få ryddet op i gammelt indhold. I denne opgave får I nogle tips til at få kvalificeret det indhold, som skal med over på den nye hjemmeside. 

Der er ingen minimumskrav til hvor mange sider, artikler, licenser osv. der skal flyttes med over. Det er helt op til det enkelte biblioteks strategi.  Ambitionsniveauet kunne sagtens være at have mindre indhold end nu, da meget tyder på, at vi har en tendens til at overinformere brugerne, som har svært ved at finde rundt i indholdet. 

## Metode og fremgangsmåde ##
Vi anbefaler, at I systematisk gennemgår alt jeres indhold for at tage stilling til, hvad der skal flyttes med. Der har været en del snak om, hvorvidt det er muligt at auto-migrere indhold fra den gamle hjemmeside til den nye. *Det bliver ikke muligt*. Indholdet lagres helt forskelligt i de to systemer, og derfor giver en automatiseret migrering ikke mening. Flytningen bliver en copy-paste opgave, som bibliotekerne selv udfører. 

**TIP**: Her er en vejledning til hvordan man kan [eksportere oversigtslister over indhold fra DDB CMS](https://platform.dandigbib.org/projects/ddb-cms/wiki/Eksporter_oversigtslister_over_indhold){:target="_blank" rel="noopener"}
{: .notice--info}

### Hvad skal flyttes over? 
Mange biblioteker har store hjemmesider med meget indhold. Hvis biblioteket aktivt bruger hjemmesiden som et kommunikations- og formidlingsværktøj i bibliotekstilbuddene, kan der ligge mange guldkorn gemt, som bibliotekets webredaktion er uvidende om. Spørg bredt ud i jeres organisation om hvem der bruger hjemmesiden og til hvad.

Mht. at flytte jeres arrangementer, kommer der særskilt information, når tiden nærmer sig.

Her er idéer til indhold, der kan være relevant for jer at flytte:
- Alt i jeres footer-menu. Her linker de fleste biblioteker til låneregler, gebyrtakster, virksomhedsplaner, privatlivspolitikker og andre formalia, der skal være på plads.

- Hjælpesider / vejledninger
- Beskrivelser af jeres bibliotekstilbud i forhold til daginstitutioner, skoler, læseklubber, ungdomsuddannelser, bogen kommer osv.
- Tilmeldingsformularer til diverse bibliotekstilbud
- Informationssider, som jeres bibliotekstilbud afhænger af. F. eks. oversigter over læsekredssæt/bogposer, linksamlinger til studerende, inspirationslister til dagplejere, osv.
- Læseinspiration / "nyt på hylden"-lister
- Udvalgte nyheder, som statistikken siger bliver brugt
- Teksten på brugeroprettelsessiden
   - Gå ind på jeres hjemmeside. Tryk på "Log ind". Nu åbner Adgangsplatformens "Log ind"-side. Tryk på linket "Ny bruger?" Kopier teksten der vises her. (Teksten er også tilgængelig i DDB CMS backend via Indstillinger > Ding > Adgangsplatformen > Registration)
- Teksten der vises ved "0 hits søgninger"
    - Fremprovoker en 0-hit søgning på jeres website og kopier den tekst der vises
- Teksten på Kontakt-formularen
    - De fleste biblioteker har link til en kontakt-formular i hovedmenuen på deres website. Åbn kontakt siden og tag et screenshot eller kopier teksterne.
-	Information på betalingssider
    - Betalingssiden/Overblik over mellemværender fungerer meget forskelligt fra bibliotek til bibliotek. Nogle har debitorintegration med et eksternt betalingssite, andre har debitorintegration udelukkende med faktura-betaling og nogle bruger stadig NETS Easy. I kan have skrevet nogle tekster/oversættelser for at tilpasse DDB CMS til jeres løsning. Jeg vil råde jer til at tage screenshots af alle trin i en betalingsproces. Opret et gebyr til jer selv og betal det. Tag billeder undervejs. 

**OBS!** Nets Easy integration bliver ikke mulighed i Folkebibliotekernes CMS. Det udvikles slet ikke.
{: .notice--primary}


- **Hvad siger statistikken?** Kig også på, hvad der rent faktisk bliver brugt på jeres nuværende site. I kan bruge Mapp til at se, hvilket indhold, der er blevet læst flest gange. Vi har lavet en guide, der er lige til at følge: [Se statistik for brug af hjemmesidens redaktionelle indhold i Mapp](https://detdigitalefolkebibliotek.dk/sites/default/files/vejledning_i_at_traekke_brugsstatistik_for_redaktionelt_indhold_mapp.pdf){:target="_blank" rel="noopener"}

- **Kvalitetstjek jeres indhold, så det kan findes og læses.** Når I har udvalgt, hvad der skal med, er det en god idé at tjekke indholdets kvalitet. Vi anbefaler, at I følger: [Guidelines til god webkommunikation](https://www.folkebibliotekernescms.dk/main/overblik/guidelines-til-god-webkommunikation). Det er en kort og letforståelig tjekliste med biblioteks-relevante eksempler. Følger I den, opnår I både god tilgængelighed for synshandicappede og høj synlighed i søgemaskiner. 

- **Hent indhold ned fra BPI, mens tid er** Folkebibliotekernes CMS virker ikke med BPI. Man kan hverken hente fra eller lægge indhold ind i BPI. Hvis der ligger indhold i BPI, som er vigtigt for jer, så få det hentet, mens I kan.

## Resultat ##
I får gemt og kvalificeret det indhold skal lægges på den nye hjemmeside. 

## Involverede parter ##
Webredaktion


 
