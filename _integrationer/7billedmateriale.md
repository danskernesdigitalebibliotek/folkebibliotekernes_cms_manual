---
title: "Opgave 7: Billeder og filer/ nyt billedmateriale"
category: "Overgangsaktiviter"
weight: 7
emneord: 
  - Billeder
---
Et billede siger mere end 1000 ord. Det ordsprog kender de fleste af os efterhånden, og der er noget om snakken. Billeder er visuelle udtryk, der kan give bedre forståelse for dit indhold på hjemmesiden, samtidig med at det gør teksten letfordøjelig. Med denne opgave skal I tage stilling til jeres billedmateriale.  

## Metode og fremgangsmåde ##
Måske har I allerede i jeres nuværende hjemmeside et stort billedarkiv. For at sikre at I har de billeder I skal bruge til at opbygge jeres hjemmeside, så anbefaler vi jer at tage stilling til følgende: 

- Er der nogle billeder fra den gamle hjemmeside, som I gerne vil have med over på den nye fx særlige billeder som I har fået lavet tidligere til læsekredse, biblioteker osv.? Lav en mappe med de billeder, så I har dem til opbygningen af sitet.
     
**TIP**: Man kan downloade billeder fra DDB CMS i samme kvalitet som de oprindelig blev uploadet i. [Følg vejledningen her for at hente billeder fra DDB CMS i bedst mulig kvalitet](https://platform.dandigbib.org/projects/ddb-cms/wiki/Eksporter_billeder){:target="_blank" rel="noopener"}
{: .notice--info}

**TIP**: Man kan hos DBC rekvirere en backup af alle uploadede filer i DDB CMS. I vil fra DBC modtage et link til en stor zip-fil, der indeholder alle uploadede filer. Opret en support-sag hos DBC for at få lavet en fil backup.
{: .notice--info}

- En ny start kunne også være at skabe et nyt visuelt udtryk. Skal alle jeres billeder være i sort/hvid eller er der nogle nye billeder, der skal tages fx fra biblioteket? 

- For at overholde alle tilgængelighedskrav anvender designet aldrig tekst oven på billeder. Vi anbefaler, at I kun anvender "rene" billeder – altså billeder uden tekst eller grafik. Gennemgå billederne for at sikre, at I ikke har tekst på billederne. 

![billedmateriale](https://github.com/danskernesdigitalebibliotek/folkebibliotekernes_cms_manual/assets/1641342/dd04b202-d202-463c-930c-65b43cf99986)

- Der er endnu ikke fastlagt krav til billedstørrelser i Folkebibliotekernes CMS. Når billedstørrelserne er kendt vil vi linke til dem herfra.

## Resultat ##
I får tænkt billedmaterialet igennem og taget stilling til hvilke billeder, I har brug for til hjemmesiden, så I har det, når I opbygger siden og samtidig tænker tilgængelighed ind i layoutet. 

## Involverede parter ##
Webredaktionen, grafiker, fotograf.



