---
title: "Opgave 2: Tilretning af logo til nyt design "
category: "Overgangsaktiviter"
weight: 2
emneord:
  - Logo og farver
---
Det kan godt tage tid at designe et nyt logo, så tænk allerede nu over, om bibliotekets logo overholder de krav, der er til det nye CMS. Måske får det betydning for hele bibliotekets visuelle identitet, så det er vigtigt hurtigst muligt at få det på plads. 

## Metode og fremgangsmåde ##
Logoet bør være en PNG eller SVG på transparent baggrund. 
Du får bedste resultat med formatet 11:5 (f.eks. 220 px bred og 100 px høj). Du må gerne uploade et større billede, bare forholdet mellem bredde og højde er 11:5. Om muligt, så start altid med at redigerer en billedfil i høj opløsning.

**Logo format: 11:5** 

Har du ikke adgang til PhotoShop kan du evt. anvende gratis online tjenester som
[Photopea](https://www.photopea.com/){:target="_blank"} - [Canva](https://www.canva.com/da_dk/){:target="_blank"} - [Gimp online](https://fixthephoto.com/dk/gimp-online.html){:target="_blank"} – eller downloade gratis billedbehandlingsprogrammer som [paint.net](https://www.getpaint.net/){:target="_blank"} eller [Gimp](https://www.gimp.org/){:target="_blank"}

Logoets placering i headerens rektangulære felt sætter nogle krav til udformningen. Meget aflange logoer, vil gøre bibliotekets navn meget småt. Derfor kan I med fordel optimere logoet til det nye format, hvor logo i flere dæk fungerer bedst.  

![Logo1](https://github.com/danskernesdigitalebibliotek/folkebibliotekernes_cms_manual/assets/1641342/2e9b1a4a-e230-4c40-b7ef-3cce79bda76d)

Biblioteker uden logo kan benytte sig af en såkaldt fall back-version, hvor bibliotekets navn skrives med en prædefineret typografi.   

![Logo2](https://github.com/danskernesdigitalebibliotek/folkebibliotekernes_cms_manual/assets/1641342/ca686b76-25ea-4bc3-a9ed-aa0e543fa9b1)
![Logo3](https://github.com/danskernesdigitalebibliotek/folkebibliotekernes_cms_manual/assets/1641342/f6787ec1-0160-4fa6-8be6-4897e5febeca)


## Resultat ##
I har et logo, der er klar til at lægge ind i Folkebibliotekernes CMS 

## Involverede parter ##
Grafiker, webansvarlige m.fl. 
