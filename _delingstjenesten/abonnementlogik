---
title: "Fejl i abonnementslogik er rettet"
category: "Delingstjenesten"
nav_order: 1
---


## Hvad skal du være opmærksom på?

Delingstjenestens abonnementsfunktion har i en periode opført sig uforudsigeligt. Det er nu rettet, og den forbedrede logik er allerede i drift på alle bibliotekssites.

Det betyder, at du fremover **kun vil modtage det indhold fra Delingstjenesten, som er korrekt tagget** med det abonnement, du har tilmeldt.

**Men:** Fejlen har efterladt spor. Nogle biblioteker har derfor forkert indhold liggende, som er blevet hentet via abonnementer. Andre mangler indhold, der burde have været med.

Vi anbefaler, at du tjekker dine abonnementer – og især ser på følgende tre tags, hvor vi ved, der har været problemer:

### Særligt ramte abonnementer

- Noget, der ligner  
- Forfatterfokus  
- Aktuelt  

---

## Hvad kan du gøre?

### Ryd op og ud i forkert indhold

Har du artikler, som fejlagtigt er kommet med ind i et abonnement?

**Sådan gør du:**

1. Gå ind på artiklen i redigeringsvisning.
2. Fjern fluebenet ved **“Hold indholdet opdateret fra Delingstjenesten”**.
3. Afpublicer eller slet artiklen – afhængigt af jeres lokale praksis.

Dette sikrer, at den forkerte artikel ikke dukker op igen ved næste synkronisering.

---

### Start helt forfra med et abonnement

Er du i tvivl om, hvad der er kommet med ind – eller har du mistet indhold?

**Sådan gør du:**

1. Gå til **Administrér abonnementer** og slet det pågældende abonnement.
2. Gå til **Indhold** og slet de artikler, som kom med via det slettede abonnement.  
   *(Du behøver ikke fjerne “Opdateringer fra Delingstjenesten” først – det sker automatisk, når abonnementet slettes.)*
3. Genopret abonnementet på samme tag eller kategori.
4. **Vigtigt:** Fjern fluebenet i **“Importer kun kommende nyt indhold”** – ellers henter du kun fremtidige artikler.

Så bliver det rette og rensede indhold hentet ind igen.

---

## Tip

Hvis du bruger samme lokale tag som før (fx *Forfatterfokus*), vil det nye indhold automatisk dukke op i dine eksisterende visninger – f.eks. i:

- **Card Grid Automatic**
- **Content Slider Automatic**

---

## Brug for sparring?

Skriv gerne på **[Servicedesk](https://www.folkebibliotekernescms.dk/main/servicedesk/)**, hvis du har spørgsmål eller oplever uventet adfærd i dine abonnementer.

