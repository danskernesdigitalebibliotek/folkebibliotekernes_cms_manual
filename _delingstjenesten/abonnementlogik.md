---
title: "Fejl i abonnementslogik – sådan rydder du op"
parent: "Delingstjenesten"
nav_order: 2
---


Delingstjenestens abonnementsfunktion har i en periode opført sig uforudsigeligt.  
Det er nu rettet, og den forbedrede logik er allerede i drift på alle bibliotekssites.

Det betyder, at du fremover **kun vil modtage det indhold fra Delingstjenesten, som er korrekt tagget** med det abonnement, du har tilmeldt.

**Men:** Fejlen har efterladt spor. Nogle biblioteker har derfor forkert indhold liggende, som er blevet hentet via abonnementer. Andre mangler indhold, der burde have været med.

Vi anbefaler, at du tjekker dine abonnementer igennem - især de tre særlige ramte tags:
- Noget, der ligner  
- Forfatterfokus  
- Aktuelt  

---

## Hvad kan du gøre?

### Ryd op og ud i forkert indhold
Har du artikler, som fejlagtigt er kommet med ind i et abonnement?

**1.** Gå ind på artiklen i redigeringsvisning
   
**2.** Fjern fluebenet ved “Hold indholdet opdateret fra Delingstjenesten”
   ![3](https://github.com/user-attachments/assets/958b9505-1777-4adc-b451-7cd0214dc176)

**3.** Afpublicer eller slet artiklen - afhængigt af jeres lokale praksis
   ![afpublicer_slet](https://github.com/user-attachments/assets/c465030b-ef2a-425b-8315-9c9c32ba1d6a)

Det sikrer, at artiklen ikke kommer igen ved næste synkronisering.



### Start helt forfra med et abonnement
Er du i tvivl om, hvad der er kommet med ind - eller har du mistet indhold?

**1.** Gå til **Administrer abonnementer** og slet det pågældende abonnement  

**2.** Gå til **Indhold** og slet de artikler, der kom med via abonnementet (Du behøver ikke fjerne “Opdateringer fra Delingstjenesten” – det sker automatisk)

**3.** Genopret abonnementet på samme tag eller kategori  

**4. Vigtigt:** Fjern fluebenet i “Importer kun kommende nyt indhold”
   - Ellers henter du kun fremtidige artikler

Så bliver det rigtige og rensede indhold hentet ind igen.

**Vist med et eksempel for forfatterfokus-tagget**

---

#### Tip
Hvis du bruger samme lokale tag som før (fx Forfatterfokus), vil det nye indhold automatisk vises i dine eksisterende visninger i:
- Card Grid Automatic  
- Content Slider Automatic  

---

### Brug for hjælp?
- Oplever du fejl? Meld ind via **ServiceDesk → Folkebibliotekernes CMS → Indmeld fejl**
- Spørgsmål til indhold? Skriv til [**redaktionen@detdigitalefolkebibliotek.dk**](mailto:redaktionen@detdigitalefolkebibliotek.dk)
