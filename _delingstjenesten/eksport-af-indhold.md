---
title: "Sådan sender du indhold til Delingstjenesten"
category: Delingstjenesten
nav_order: 3
---

Med **send-funktionen** kan du dele indholdstyperne artikler og sider fra din egen hjemmeside med resten af landets biblioteker via Delingstjenesten.

Du kan kun sende indhold **én gang**. Når artiklen eller siden først er sendt, vil efterfølgende ændringer kun gælde på dit eget site – ikke i Delingstjenesten.

---

### 1. Opret eller rediger en artikel

Gå til **Indhold → Tilføj indhold → Artikel / Side** eller rediger en eksisterende artikel / side.

Udfyld som normalt: titel, brødtekst, teaserbillede mv.

**Understøttede indholdstyper (paragraphs):**

- Brødtekst  
- Links  
- Billeder  
- Filer  
- Video  
- Accordion  
- Enkel linkliste  
- Materialekomponent - automatic
- Materialekomponent – manuel  
- Recommendation  

**OBS:** Andre paragraph-typer bliver ikke sendt med.


---

### 2. Vælg “Publicer og send til Delingstjenesten”

Øverst i redigeringsvisningen finder du checkboksen **Publicer og send til Delingstjenesten**.  
Sæt flueben og klik **Gem**.

Artiklen / siden bliver nu både publiceret på dit site samtidig med at den bliver sendt til Delingstjenesten.

Funktionen fungerer som du måske kender fra *Biblioteksproduceret indhold (BPI)* – indholdet sendes kun én gang.


---

### 3. Afsender

Som udgangspunkt sendes indholdet som afsender: "af biblioteket".

Hvis du ønsker at vise en anden forfatter:

1. Sæt flueben i **Override the author**  
2. Skriv ønsket navn i feltet **Override author**

Navnet vil fremgå i artiklen på Delingstjenesten.

På søgesiden vises altid **dit biblioteksnavn** som afsender.  
Når andre biblioteker henter indholdet, vises forfatterfeltet som **“af biblioteket”**.


---

### 4. Tjek om artiklen eller siden er modtaget i Delingstjenesten

1. Log ind i Delingstjenesten via **Indhold → Login i Delingstjenesten**  
2. Klik på **Alt indhold** i topmenuen  
3. Skift filteret **Redigeret af BNR** til **Ikke kategoriseret**  
4. Brug evt. søgefeltet for at finde artiklen / siden

Artiklen vises under dit biblioteksnavn. Her kan du tjekke, at alle ønskede paragraphs er overført korrekt.


---

### 5. Billeder og rettigheder

- Sørg for at billeder er **rettighedsclearede** og egnede til deling på tværs af biblioteker.  
- Felterne **“Navn”** og **“Billedtekst”** overføres automatisk.  
- Hvis der kræves fotograf- eller kildeangivelse, skal det fremgå tydeligt i billedteksten.
- Feltet med Metatags: Canonical URL vil automatisk blive tildelt dit bibliotekssite. Dermed får dit sitet SEO-fordelen og landets biblioteker bliver ikke straffet af duplikeret indhold.


---

### Ofte stillede spørgsmål

| Spørgsmål | Svar |
|----------|------|
| **Kan jeg sende artiklen igen, hvis jeg retter den?** | Nej. Du kan ikke gensende en artikel eller en side. Opret en ny artikel og send den igen, hvis du har ændringer, du vil dele. |
| **Hvad hvis nogle indholdselementer mangler på Delingstjenesten?** | Kun de understøttede paragraphs sendes med. Andre bliver sprunget over. |
| **Hvem vises som forfatter?** | Hvis du ikke bruger “Override author”, vises forfatterfeltet automatisk som "af biblioteket". Artiklen og siden kan stadig findes via dit biblioteksnavn. |

---

### Brug for hjælp?
- Oplever du fejl, så meld ind via **ServiceDesk**: *Folkebibliotekernes CMS → Indmeld fejl*  
- Spørgsmål til indhold, billeder eller rettigheder? Skriv til [**redaktionen@detdigitalefolkebibliotek.dk**](mailto:redaktionen@detdigitalefolkebibliotek.dk)

---
