---
title: "Abonnerer på indhold fra Delingstjenesten"
category: "Delingstjenesten"
nav_order: 4
---


Med abonnement kan du automatisk og fleksibelt få det nyeste indhold leveret direkte på dit biblioteketssite, efterhånden som det publiceres. 

Du kan abonnere på indhold fra Delingstjenesten baseret på **tags og kategorier**. Når nye artikler med det valgte tag eller kategori udgives, bliver de automatisk hentet ind på dit bibliotekssite - på den placering, du selv har valgt.

---

### 1. Vælg et tag eller kategori du vil abonnere på 

- Gå til en af **tag- eller kategori-samlesiderne** på Delingstjenesten (f.eks. *DR Romanprisen*, *Noget, der ligner*, *Forfatterfokus* m.fl.)
- Klik på knappen nederst til højre: **Abonner på "[tag/kategorinavn]" på [dit biblioteksnavnn]**
  
![tag tilmelding](https://github.com/user-attachments/assets/1f6d8e82-4919-4963-b77d-6e186d0bef4c)

<br>



---

### 2. Vælg, hvad der skal importeres

Efter klik på *Abonner* lander du på dit eget sitet igen, på en opsætningsside for abonnementet.

Her kan du vælge med togglen "Importer kun kommende indhold":

- Om du **kun vil hente fremtidige artikler**.
- Eller om du ønsker at hente **eksisterende artikler**. Det vil sige få alt det indhold ind, som Bibliotekernes Nationale Redaktion allerede har oprettet og som ligger klar til at komme ud på dit bibliotekssite.

![importer_kun_](https://github.com/user-attachments/assets/5a8ad6b7-aa30-4358-b932-755102fecaf5)



Brug slideren i toppen til at vælge.

<br>

---

### 3. Forbind til tag eller kategori på dit bibliotek

Vælg herefter, hvilket tag eller hvilken kategori indholdet skal forbindes til på dit bibliotek.
<br>


Eksempel:  
Tagget *DR Romanprisen* fra Delingstjenesten kan forbindes med bibliotekets tagget *Litteraturpriser*. Artiklerne lander så automatisk under *Litteraturpriser*, sorteret efter udgivelsesdato.

![oprettelse abonnement](https://github.com/user-attachments/assets/f94fffcb-7e00-4c77-84c7-7ccca7f51226)

Anbefaling: Behold gerne navngivning med det oprindelige tag eller kategori i titlen, som vist i eksemplet. På den måde er det nemt for dig at danne et overblik over hvilke taksonomier du allerede abonnenere på.



<br>


---

### 4. Gem og se indhold


Klik på ‘Gem’ og abonnementet loades nu ind. Der kan gå op til en time før indholdet er processeret helt ud på dit bibliotekssite. Men du kan fremskynde denne proces ved at gå ind i oversigten over dine abonnementer. 
Vælg **Indhold → Administrér abonnementer***

Klik på knappen "Opdatér abonnementer" og få de nyeste opdateringer ind på dit site med det samme. 

![opdater abonnement_pil](https://github.com/user-attachments/assets/3896d0f2-ffca-4d48-aa1e-b1e57af64962)






---

### 5. Redigér og frakobl efter behov

- Du kan altid **redigere eller slette** artikler hentet via abonnement
- Ønsker du at stoppe opdateringer på en enkelt artikel, kan du i redigeringstilstand **frakoble abonnementet i toppen af artiklen**

<br>

---

### 6. Administrér dine abonnementer

Du kan nemt få overblik over dine aktive abonnementer:

1. Gå til din biblioteks hjemmeside
2. Vælg **Indhold → Administrér abonnementer**

Her kan du:

- Se og redigere alle aktive abonnementer
- Ændre koblingen til tag eller kategori
- Slette abonnementer, du ikke længere ønsker at følge

<br>

<br>

---

### Godt at vide

- Du kan abonnere på **flere tags samtidig**
- Eksisterende indhold ændres **ikke**, før nye artikler med tagget udgives
- Du har altid **fuld kontrol** over importeret indhold
- Bibliotekernes Nationale Redaktion vil forsøge at dække de kategorier, der udstilles, med indhold nok til at der løbende sker en velkoordineret udskiftning og et godt flow i strømmen af formidling. Du kan altid finde de aktive abonnementer på Delingstjenestens forside. 

---

<br><br>
## Brug for hjælp?
- Oplever du fejl, så meld ind via [**Servicedesk**](https://detdigitalefolkebibliotek.atlassian.net/servicedesk/customer/portals): *Folkebibliotekernes CMS → Indmeld fejl*
- Har du ønsker til hvordan Delingstjenesten kan blive endnu bedre. Meld dine ønsker ind via [**Servicedesk**](https://detdigitalefolkebibliotek.atlassian.net/servicedesk/customer/portals): *Folkebibliotekernes CMS → Udviklingsønsker*
- Spørgsmål til indhold, billeder eller rettigheder? Skriv til [**redaktionen@detdigitalefolkebibliotek.dk**](mailto:redaktionen@detdigitalefolkebibliotek.dk)
