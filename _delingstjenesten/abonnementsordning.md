---
title: "Sådan abonnerer du på indhold fra Delingstjenesten"
parent: "Delingstjenesten"
nav_order: 4
---


Du kan nu abonnere på indhold fra Delingstjenesten baseret på **tags og kategorier**. Når nye artikler med det valgte tag eller kategori udgives, bliver de automatisk hentet ind på dit bibliotekssite - på den placering, du selv har valgt.

---

## 1. Vælg et tag eller kategori du vil abonnere på

- Gå til en af **tag- eller kategori-samlesiderne** på Delingstjenesten (f.eks. *DR Romanprisen*, *Noget, der ligner*, *Forfatterfokus* m.fl.)
- Klik på knappen nederst til venstre:  
  **Abonner på "[tag/kategorinavn]"**

---

## 2. Vælg, hvad der skal importeres

Efter klik på *Abonner* lander du på dit eget sitet igen, på en opsætningsside for abonnementet.

Her kan du vælge:

- Om du **kun vil hente fremtidige artikler**
- Eller også ønsker at hente **eksisterende artikler** med tagget eller kategorien

Brug slideren i toppen til at vælge.

---

## 3. Forbind til tag eller kategori på dit bibliotek

Vælg herefter, hvilket tag eller hvilken kategori indholdet skal forbindes til på dit bibliotek.

Eksempel:  
Tagget *Forfatterfokus* fra Delingstjenesten kan forbindes med bibliotekets kategori *Litteratur*. Artiklerne lander så automatisk under *Litteratur*, sorteret efter udgivelsesdato.

---

## 4. Redigér og frakobl efter behov

- Du kan altid **redigere eller slette** artikler hentet via abonnement
- Ønsker du at stoppe opdateringer på en artikel, kan du i redigeringstilstand **frakoble abonnementet i toppen af artiklen**

---

## 5. Administrér dine abonnementer

Du kan nemt få overblik over dine aktive abonnementer:

1. Gå til din biblioteks hjemmeside
2. Vælg **Indhold → Manage subscriptions**

Her kan du:

- Se og redigere alle aktive abonnementer
- Ændre koblingen til tag eller kategori
- Slette abonnementer, du ikke længere ønsker at følge

---

## Godt at vide

- Du kan abonnere på **flere tags samtidig**
- Eksisterende indhold ændres **ikke**, før nye artikler med tagget udgives
- Du har altid **fuld kontrol** over importeret indhold

---

## Brug for hjælp?

- Se også [**Import af indhold fra Delingstjenesten**](https://www.folkebibliotekernescms.dk/main/delingstjenesten/import-af-indhold/)
- Oplever du fejl? Meld ind via **ServiceDesk → Folkebibliotekernes CMS → Indmeld fejl**
- Spørgsmål til indhold? Skriv til [**redaktionen@detdigitalefolkebibliotek.dk**](mailto:redaktionen@detdigitalefolkebibliotek.dk)
