---
title: "Sådan henter du indhold fra Delingstjenesten"
category: Delingstjenesten
nav_order: 2
---

Du kan hente indhold fra Bibliotekernes Nationale Redaktion – klar til brug på dit eget bibliotekssite. Nedenfor guider vi dig trin-for-trin.


## 1. Log ind via bibliotekets CMS

Gå ind på dit lokale bibliotekssite, vær logget ind som medarbejder og klik:  
**Indhold → Login i Delingstjenesten**

Du sendes nu videre til Delingstjenestens forside.


## 2. Find det rette indhold

På forsiden vises udvalgt og korrekturlæst materiale, som er kvalitetssikret af Bibliotekernes Nationale Redaktion.

- Klik på **“Alt indhold”** i topmenuen for at se hele kataloget – inklusiv ukorrekturlæst materiale.
- Brug søgefeltet. Filtrering på indhold redigeret af Bibliotekernes Nationale Redaktion (*Categorized*) eller ikke redigeret indhold (*Uncategorized*), vil først blive aktuel at bruge efter næste release med send-funktionen.


## 3. Vælg en artikel eller side

Klik dig ind på det ønskede indhold.  
Bemærk: Du kan kun importere *artikler*. Indholdstypen Sider understøttes endnu ikke.


## 4. Klik på “Importer til DPL CMS”

I bunden af skærmen til højre finder du knappen **"Importer [titlen på indholdet] til DPL CMS"** – klik her.


## 5. Redigér og tilpas indholdet

Artiklen ligger nu i dit CMS. Du kan:

- Tilføje, redigere eller rette **paragraffer**, **materialer**, **tags**, **kategorier** og tilføje **relaterede artikler**
- **Ret forfatterfeltet**, hvis det eksempelvis står som "administrator" eller andet (fremover vil det automatisk hedde “Biblioteket”)
- **Undgå at ændre i feltet “Metatags: Canonical URL”**, da det kan påvirke søgemaskinernes visning og SEO for ophavsbiblioteket.


## 6. Materialer – automatisk og manuelt

Materialegrids filtrerer automatisk bøger, der ikke findes i dit katalog.  
Du kan selv tilføje relevante titler, især hvis der falder for mange fra og layoutet ikke længere går op.



---

## Godt at vide

**Grafikker og billeder**  
Alt materiale redigeret af BNR er tilpasset jeres CMS og rettighedsclearet. Enkelte billeder kræver billedkreditering, hvilket fremgår af billedfilen og bylinen.

**Videoer**  
Videoer er typisk delt med link til Videotool.  
YouTube-versioner kan findes på:  
[https://www.youtube.com/@BibliotekernesRedaktion](https://www.youtube.com/@BibliotekernesRedaktion)

**Canonical links og SEO**  
Undgå ændringer i feltet **Metatags → Canonical URL**, så undgår vi at søgemaskiner registrerer indholdet som dubleret.

**Kreditering af forfatter**  
Det er ikke nødvendigt at kreditere forfattere, når indholdet importeres til jeres site.

---

## Fejl, ønsker og feedback
Meld forslag, fejl eller input ind via Servicedesk, som I kender det fra Folkebibliotekernes CMS. Gør det gerne tydeligt i overskriften at det er angående Delingstjenesten.


---


### Hvilke paragraphs kan og kan ikke hentes?

Logikken i hent-funktionen er enkel: kun de paragraphs, der er understøttet, overføres fra Delingstjenesten til dit bibliotekssite. 
Bibliotekernes Nationale Redaktion sørger for at det kun er de tilgængelige typer, som du får med over. 


## Understøttede paragraphs som kan hentes:

- Brødtekst  
- Links  
- Billede(r)  
- Filer  
- Video  
- Accordion  
- Enkel linkliste  
- Material grid link - automatic  
- Materialekomponent – manuel
- Materialekomponent – automatic 
- Recommendation 
- Hero  
- Banner  
- GO linkbox  
- GO Material Slider – Automatic  
- GO Material Slider – Manual  
- GO Video  
- GO Video Bundle – Automatic  
- GO Video Bundle – Manual  


## Ikke-understøttede paragraphs som ikke kan hentes:

- Indholdsslider – automatic  
- Arrangementsliste (alle varianter)  
- Nyhedskomponent – automatic og manual  
- Navigationskomponent – automatic og manual  
- Navigationsspot – manuel  
- Sidebørn  
- Sprogvælger  
- Brugeroprettelses-paragraphs  



