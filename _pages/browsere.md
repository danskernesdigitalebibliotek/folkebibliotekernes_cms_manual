---
permalink: /overblik/browsere
title:  "Understøttede browsere"
sidebar: true
nav: "overblik"
---

# Hvilke browsere understøtter vi?
Vi understøtter den seneste stabile version af følgende browsere:
- Til desktop: Microsoft Edge, Google Chrome, Safari og Firefox
- Til mobil: Google Chrome, Safari, Firefox og Samsung Browser

[Du kan se hvilke udgaver, der er de seneste stabile version på browser.fyi](https://www.browsers.fyi/)

## Hvorfor understøtter vi kun disse browsere?
Vi kan ikke understøtte alle browsere og udgaver deraf, da teknologien i de forskellige udgaver, kan være meget forskellige. Derfor ville det betyde, at kodebasen vil blive betydeligt forstørret og kompleks samt at udvikling og test vil blive mere omkostningsfulde.

95% af alle besøg i 2023 på bibliotekernes hjemmesider var i browserne Microsoft Edge, Google Chrome, Safari, Firefox og Samsung Browser.

De fleste browsere er bygget på samme kodebase (Chromium), og derfor vil hjemmesiderne fungere fint på de fleste andre browser-alternativer.

# Hvad skal vi gøre med brugere, som ikke har en browser, der er understøttet?
Hvis brugeren ikke har opdateret til seneste stabile version af browseren, så skal det kraftigt anbefales, at brugeren opdaterer straks, og får indstillet sine enheder til automatisk at opdatere programmer. Det er for brugerens egen sikkerheds skyld.

[Læs sikkerdigital.dk's råd om at opdatere programmer](https://www.sikkerdigital.dk/borger/tekniske-setup/opdater-dine-programmer)

Dette gælder også for gamle versioner af enhedernes styresystemer. Vi udvikler ikke til udgaver af styresystemer, men gamle versioner af styresystemer, kan blokere for nye opdateringer af programmer fx browseren. Derfor skal det kraftigt anbefales, at brugeren opdaterer straks, og får indstillet sine enheder til automatisk at opdatere styresystemet.

Sikkerdigital.dk skriver at det er vigtigt at opdatere, da "manglende opdatering af dine styresystemer, apps og programmer efterlade sikkerhedshuller, som giver digitale svindlere mulighed for alligevel at få adgang til dine enheder – nu blot ad bagvejen."

Hvis brugeren har en anden browser end de understøttede, så kan man anbefale brugeren enten at bruge en af de understøttede browsere eller tilgå det digitale bibliotekstilbud via vores apps.
