---
permalink: /overblik/tilgaengelighedserklaering
title:  "Tilgængelighedserklæring"
sidebar: true
nav: "overblik"
---
Sidst opdateret 12. juni 2025

**Hvad?**\
Her finder du tekst, du kan kopiere ind i jeres lokale tilgængelighedserklæring. Det er bl.a. oplysninger om  tilgængeligheden af Folkebibliotekernes CMS og subsitet GO, og hvordan Det Digitale Folkebibliotek har arbejdet med tilgængelighed i løsningen.
{: .notice--info}
***
 
## Til dig, der er ansvarlig for at opdatere tilgængelighedserklæringen

Når I går i drift med Folkebibliotekernes CMS og det tilhørende subsite GO, skal sitets tilgængelighedserklæring opdateres. Det er et lovkrav, at alle offentlige websites har en tilgængelighedserklæring og at den ajourføres, når der sker ændringer på sitet, som har betydning for de oplysninger, der står i den. Det er en lokal opgave at oprette og ajourføre tilgængelighedserklæringen for jeres installation af Folkebibliotekernes CMS og GO. I afsnittet "Tekst til tilgængelighedserklæringen" nedenunder, finder du som udgangspunkt den nødvendige information, du skal bruge for at udfylde erklæringen. 

[Læs mere om tilgængelighedserklæringen på digst.dk og hvordan du publicerer en tilgængelighedserklæring med WAS-tool.](https://digst.dk/digital-inklusion/webtilgaengelighed/om-tilgaengelighedserklaeringen/)

Som minimum skal tilgængelighedserklæringen opdateres en gang om året. 

Der udvikles og releases løbende i relation til Folkebibliotekernes CMS og subsitet GO. Både reel nyudvikling og fejlrettelser, som vedrører tilgængeligheden af løsningen. Afsnittet "Tekst til tilgængelighedserklæringen" nedenunder vil blive opdateret, når der sker ændringer i hjemmesidesystemet, der har betydning for tilgængelighedserklæringen. 

I toppen af siden her kan du se, hvornår afsnittet "Tekst til tilgængelighedserklæringen" senest er opdateret. Vi vil anbefale, at du en gang om måneden i det første år efter lanceringen af GO, tjekker om der er ændringer til teksten og opdaterer den lokale tilgængelighedserklæring hvis nødvendigt. 

## Hvem har ansvaret for hvad? 

Det Digitale Folkebibliotek har ansvaret for tilgængeligheden af design, kode og funktionalitet af kerneversionen af Folkebibliotekernes CMS og subsitet GO. I det omfang der er områder af kerneversionen, som ikke lever op til disse krav, vil det stå i tilgængelighedserklæringen, såfremt problemet påvirker brugerne væsentligt. Vi lister ikke samtlige tilgængelighedsproblemer, men dem, der er til størst gene for målgruppen og sværest at omgås. I det omfang det er relevant, beskrives hvordan et problem kan omgås.  

Som brugere af Folkebibliotekernes CMS og GO har I selv ansvaret for at sikre tilgængeligheden af det indhold i opretter (tekst, lyd og billeder) og den kode i tilføjer sitet (kun relevant for webmasterbiblioteker), som ikke er en del af kerneversionen af Folkebibliotekerne CMS. Husk også at opdatere tilgængelighedserklæringen for disse områder.

## Tekst til tilgængelighedserklæringen

### Inden du bruger teksten
Vær opmærksom på at der i teksten er indsat en række placeholders med formatet BIBLIOTEKSDOMÆNE.dk og go.BIBLIOTEKSDOMÆNE.dk. Som du allerede har regnet ud, skal du udskifte BIBLIOTEKSDOMÆNE med jeres domænenavn. 

### Overholdelse
Webstedet overholder standarden delvist (overholder de fleste krav). 

### Sådan har vi testet
Det Digitale Folkebibliotek har selv evalueret hjemmesidesystemet (Folkebibliotekernes CMS og subsitet GO) og indhentet ekstern rådgivning efter behov. Der er udført både automatiserede- og manuelle test. Herunder bl.a. test med AXE, bookmarklets til ændring af formatering, skærmlæser (primært NVDA) og tastaturnavigation. 

### Overholder ikke webtilgængelighedsloven

Avanceret søgning: BIBLIOTEKSDOMÆNE.dk tilbyder mulighed for avanceret søgning. Hvis du alene anvender tastaturnavigation, er det nødvendigt at trykke tasten "space" (pt. kan tasten "enter" ikke anvendes) til at udfolde dropdown (dropdown med yderligere søgefunktion), som linker til avanceret søgning. Hvis du vil gå direkte til avanceret søgning findes funktionen under DOMÆNENAVN/advanced-search. Avanceret søgning tilbyder en række selectbokse, som giver mulighed for at indsnævre på bl.a. materialetype og fag/skønlitteratur. Disse har dog en række funktionsfejl pt., så de ikke kan anvendes i mange situationer.  

Autofuldførsel: I forbindelse indtastning af søgning på BIBLIOTEKSDOMÆNE.dk, foreslår systemet ofte en række søgeforslag. Hvis man med skærmlæseren NVDA tilgår disse resultater, kan man opleve at sidens titel læses op sammen med søgeforslaget. Brugere af VoiceOver kan opleve at fokus skifter væk fra et søgeforslag, og det efterfølgende er nødvendigt at tabbe sig ind på forslaget igen. 
  
Knap til log ind for skærmlæserbrugere på go.BIBLIOTEKSDOMÆNE.dk: I øjeblikket er der ingen alternativ tekst på knappen/ikonet, som aktiverer menuen med funktioner til log ind. Dvs. skærmlæserbrugere vil i øjeblikket få at vide, at der eksisterer en knap, men ikke hvad knappen er til. 

Udløbstid af digitale lån på go.BIBLIOTEKSDOMÆNE.dk: Oplysninger om udløbstid af lånte digitale materialer kan i øjeblikket ikke oplæses af skærmlæsere. Skærmlæseren vil fortælle, at brugeren tilgår et værk af en bestemt forfatter, men ikke hvornår det udløber. 

Forsidekarruseller på go.BIBLIOTEKSDOMÆNE.dk: På sitet findes en række forsidekarruseller, med skiftende udvalgte digitale titler. Forsiderne skifter automatisk i karrusellerne, men det er ikke muligt at stoppe, pause eller skjule disse. 

Søgefiltre på go.BIBLIOTEKSDOMÆNE.dk: Når man har foretaget en søgning på sitet, præsenteres en række søgefiltre programmeret som knapper. I øjeblikket findes der ingen oplysninger om tilstand på filterknapperne for skærmlæserbrugere. Dvs. skærmlæserbrugere får ikke præsenteret information om at et søgefilter kan slås til/fra, er aktiveret osv. 

Feedback ved filtrering på go.BIBLIOTEKSDOMÆNE.dk: I øjeblikket modtager skærmlæserbrugere ingen feedback på at søgeresultatvisningen opdateres ved f.eks. valg af filtre, medmindre brugeren manuelt bevæger sig hen på den tekst, der beskriver at søgeresultatvisningen er opdateret.  

Tastaturfokus i modal til læsning på go.BIBLIOTEKSDOMÆNE.dk: Som skærmlæser/tastaturbruger er det i øjeblikket muligt at navigere udenfor modal til læsning. Når man vælger at læse en digital titel og modalen åbnes, sendes fokus ikke direkte til læsemodalen, men bliver på sitet bag ved modalen. Bemærk at det er muligt at tabbe hen til læsemodalen. Når man først er forbi elementer i det bagvedliggende site, vil fokus blive sendt til læsemodalen. En lignende problematik gælder for funktionerne "Indstillinger" og "Indhold" i selve modalen til læsning. De to funktioner udløser modallignende menu, som ikke modtager fokus, umiddelbart efter man har aktiveret den. Her kan man også tilgå indstillingerne i menuen, hvis man først tabber sig forbi diverse elementer, som ligger udenfor menuen. 

Tastaturbrugere kan ikke anvende søgefunktion i læsemodal på go.BIBLIOTEKSDOMÆNE.dk. Som tastaturbruger kan man igangsætte en søgning, men ikke tilgå de søgeresultater der vises, da disse elementer ikke kan tilgås direkte med tastatur. 

Visse kombinationer af skærmlæser/browser og modal til læsning på go.BIBLIOTEKSDOMÆNE.dk: Teksten, som beskriver formålet med knapper/funktioner i læsemodalen, vil ikke blive oplæst i visse kombinationer af skærmlæser/browser, da den i øjeblikket er kodet på en måde, der ikke understøttes bredt af diverse kombinationer af disse. Tilgår man f.eks. læsemodalen med VoiceOver og Safari (udbredt kombination af skærmlæsersoftware og browser) til diverse digitale titler på GO, vil skærmlæseren ikke oplæse de forskellige tekster, der beskriver hvad knapperne bruges til. Omvendt vil teksten blive læst op, hvis man f.eks. anvender VoiceOver og Chrome eller NVDA og Chrome. 

Ingen mulighed for at kontrollere afspilningen af animationer på go.BIBLIOTEKSDOMÆNE.dk: På sitet findes markedsføringspaneler med animationer, som gentages i et loop. Som bruger er det ikke muligt at stoppe, pause eller skjule panelerne på nuværende tidspunkt. 






 



