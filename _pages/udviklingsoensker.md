---
permalink: /overblik/udviklingsoensker
title:  "Indberetning af udviklingsønsker "
sidebar: true
nav: "overblik"
---

Har du en god idé til videreudvikling eller et ønske om en ny funktion i Folkebibliotekernes CMS, er her en vejledning til, hvordan du skal indberette dit ønske til os, samt information om den videre proces. 

## Brug Serviceportalen 
Du indmelder dit ønske via vores [serviceportal](https://detdigitalefolkebibliotek.atlassian.net/servicedesk/customer/user/login?destination=portals){:target="_blank"} og du skal være supportberettiget. 
Er du i tvivl om hvem det er hos dig, eller vil ændre de supportberettigede, så skriv til os på [cms-info@detdigitalefolkebibliotek.dk](mailto:cms-info@detdigitalefolkebibliotek.dk).  

Vi vil gerne have så mange detaljer som muligt, så vi bliver klædt bedst muligt på til at forstå dit ønske. Derfor er der mange felter i skabelonen til indberetninger, hvoraf kun nogle er obligatoriske. 
Felterne giver os mulighed for at filtrere og gruppere ønskerne, så vi kan samle dem i relaterede emner. 

## Hvad sker der så nu? 
Når du har indberettet dit ønske, får du automatisk en kvittering for, at vi har modtaget din indberetning. Herefter sker en af to ting:  

1. Hvis et ønske hænger sammen med funktionalitet, som er under udvikling, kan ønsket medtages i de aktuelle udviklingsplaner.  
2. Ønsket indgår i en kvartalsvis opsamling, hvor vi raffinerer og estimerer ønskerne. Senere i år vil vi dele en tidsplan med jer.

## Hvordan prioriteres ønskerne? 
Vi vil naturligvis gerne efterkomme alle de ønsker vi får ind, men både økonomi og tid spiller ind i, hvor hurtigt vi kan efterkomme ønskerne. Derfor vil vi dele alle ønsker ind i overordnede kategorier, som kan danne grundlag for prioritering.

Ønskerne kategoriseres i:  
- Ændring af eksisterende funktionalitet 
- Ny funktionalitet 
- Ny integration 
- Tilføjelse til eksisterende integration (API) 
- Andet

Ved siden af udviklingsønsker har vi løbende udvikling som skal understøtte følgende: 
- Stabil drift  
- Sikker drift (fx sikkerhedsopdateringer, webtilgængelighed, GDPR)

For at understøtte prioriteringen bruger vi disse generelle principper: 
- Fejlrettelser og driftsstabilisering bliver prioritet over nyudvikling 
- Kritisk sikkerhed bliver prioriteret over nyudvikling  
- Værdi for slutbrugerne vægter højere end værdi for redaktørerne   
- Værdi for flertallet vægter over værdi for mindretallet  
- Primære brugerrejser prioriteres over sekundære brugerrejser som prioriteres over øvrige brugerrejser

Alle ønsker, som går videre til udvikling, skal overholde de vedtagne designprincipper for CMS’en og vi forbeholder os ret til at afvise ønsker som, efter vores vurdering, ikke passer til løsningen, og som går imod det ansvar, vi har påtaget os for kvaliteten af den samlede løsning.  

**Prioriterede brugerrejser**: De prioriterede brugerrejser er de handlinger, vi laver hastesager på og et eventuelt quickfix, hvis der er kritiske fejl. 

**Primære brugerrejser**: Log ind og ud, oprettelse af bruger samt brugerrejser, der er en del af låneflowet; reservér, se online, forny, se lånerstatus (lån, reserveringer, mellemværende). 

**Sekundære brugerrejser**: Bestil billet til arrangementer, åbningstider, slet reservering, sæt reserveringer på pause. 

## Inddragelse af bibliotekerne  
Ved indgangen af et kvartal vil ønskerne blive kategoriseret og prioriteret efter ovenstående principper. Bibliotekerne vil blive inddraget i prioriteringen af udvikling på epicniveau, det vil sige på overordnede kategorier af funktionsområder, som eksempelvis hvorvidt ønsker til arrangementsvisning skal prioriteres over ønsker til lånerstatus. 

Ønsker som ikke medtages i aktiv udvikling bliver på backloggen og skal derfor ikke genindmeldes.  

## Information om udvikling  
Vi opdaterer løbende Folkebibliotekernescms.dk med releasenotes, hvor I kan følge med i, hvad der er udviklet. Se alle releasenotes her:  

[https://www.folkebibliotekernescms.dk/main/overblik/release-notes/](https://www.folkebibliotekernescms.dk/main/overblik/release-notes/)

Du kan løbende se status på din sag. Status ændrer sig i serviceportalen efterhånden som sagen er i proces, og du modtager en mail når status ændrer sig. 
