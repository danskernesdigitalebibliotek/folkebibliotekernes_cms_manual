---
permalink: /overblik/udviklingsoensker
title:  "Indberetning af udviklingsønsker "
sidebar: true
nav: "overblik"
---

Har du en god idé til videreudvikling eller et ønske om en ny funktion i Folkebibliotekernes CMS, er her en vejledning til, hvordan du skal indberette dit ønske til os, samt information om den videre proces. 

*Der kan ske ændringer til processen og tidsplanerne for udviklingsønsker*

## Indmelding af ønsker
Du indmelder dit ønske via vores [serviceportal](https://detdigitalefolkebibliotek.atlassian.net/servicedesk/customer/user/login?destination=portals){:target="_blank"} og du skal være supportberettiget. 
Er du i tvivl om hvem det er hos dig, eller vil ændre de supportberettigede, så skriv til os på [cms-info@detdigitalefolkebibliotek.dk](mailto:cms-info@detdigitalefolkebibliotek.dk).  

Vi vil gerne have så mange detaljer som muligt, så vi bliver klædt bedst muligt på til at forstå dit ønske. Derfor er der mange felter i skabelonen til indberetninger, hvoraf kun nogle er obligatoriske. 
Felterne giver os mulighed for at filtrere og gruppere ønskerne, så vi kan samle dem i relaterede emner. 

## Proces for prioritering af ønskerne
Når du har indberettet dit ønske, får du automatisk en kvittering for, at vi har modtaget din indberetning. Hvis et ønske hænger sammen med funktionalitet, som er under udvikling, kan ønsket medtages i de aktuelle udviklingsplaner.  

Hver halve år grupperer vi ønskerne i emneområder (EPICS). De vil blive præsenteret ved et webinar. Efterfølgende vil kontaktpersonerne på bibliotekerne kunne indgive en stemme på de EPICS, som de ønsker prioriteret. Ud fra bibliotekernes prioriteringer laver vi et roadmap for udviklingen.

Vi kommer til at arbejde med udviklingsønsker og support samtidigt, som betyder at i nogle perioder vil support fylde mere end andre, og derfor vil vi ikke arbejde med skarpe deadlines for udviklingsønskerne. 

Ønsker som ikke medtages i aktiv udvikling bliver på backloggen og skal derfor ikke genindmeldes. 

## Planen for udvikling i 2025

Vi kommunikerer ud til kontaktpersoner om detaljerne for processen.

{% include figure class="sixty" image_path="[https://github.com/danskernesdigitalebibliotek/folkebibliotekernes_cms_manual/assets/150667350/226400d7-9974-4d0d-b7cc-d5b6917cce9a](https://github.com/user-attachments/assets/88ae7341-574a-4801-9801-a63bd427aa1d)" alt="Udvklingsønsker tidsplan 2025" caption="Udvklingsønsker tidsplan 2025" %}

## Hvordan prioriteres ønskerne? 
Vi vil naturligvis gerne efterkomme alle de ønsker vi får ind, men både økonomi og tid spiller ind i, hvor hurtigt vi kan efterkomme ønskerne. Derfor vil vi dele alle ønsker ind i overordnede kategorier, som kan danne grundlag for prioritering.

Ønskerne kategoriseres i:  
- Ændring af eksisterende funktionalitet 
- Ny funktionalitet 
- Ny integration 
- Tilføjelse til eksisterende integration (API) 
- Andet

Ved siden af udviklingsønsker har vi løbende udvikling som skal understøtte følgende: 
- Stabil drift  
- Sikker drift (fx sikkerhedsopdateringer, webtilgængelighed, GDPR)

For at understøtte prioriteringen bruger vi disse generelle principper: 
- Fejlrettelser og driftsstabilisering bliver prioritet over nyudvikling 
- Kritisk sikkerhed bliver prioriteret over nyudvikling  
- Værdi for slutbrugerne vægter højere end værdi for redaktørerne   
- Værdi for flertallet vægter over værdi for mindretallet  
- Primære brugerrejser prioriteres over sekundære brugerrejser som prioriteres over øvrige brugerrejser

Alle ønsker, som går videre til udvikling, skal overholde de vedtagne designprincipper for CMS’en og vi forbeholder os ret til at afvise ønsker som, efter vores vurdering, ikke passer til løsningen, og som går imod det ansvar, vi har påtaget os for kvaliteten af den samlede løsning.  

**Prioriterede brugerrejser**: De prioriterede brugerrejser er de handlinger, vi laver hastesager på og et eventuelt quickfix, hvis der er kritiske fejl. 

**Primære brugerrejser**: Log ind og ud, oprettelse af bruger samt brugerrejser, der er en del af låneflowet; reservér, se online, forny, se lånerstatus (lån, reserveringer, mellemværende). 

**Sekundære brugerrejser**: Bestil billet til arrangementer, åbningstider, slet reservering, sæt reserveringer på pause. 

## Information om udvikling  
Vi opdaterer løbende Folkebibliotekernescms.dk med releasenotes, hvor I kan følge med i, hvad der er udviklet. Se alle releasenotes her:  

[https://www.folkebibliotekernescms.dk/main/overblik/release-notes/](https://www.folkebibliotekernescms.dk/main/overblik/release-notes/)

Du kan løbende se status på din sag. Status ændrer sig i serviceportalen efterhånden som sagen er i proces, og du modtager en mail når status ændrer sig. 
