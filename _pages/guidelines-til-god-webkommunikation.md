---
permalink: /overblik/guidelines-til-god-webkommunikation
title:  "Guidelines: God webkommunikation"
sidebar: true
nav: "overblik"
---

Her er en tjekliste til god webkommunikation. Følger du den bliver dine tekster behagelige at læse på skærmen og du sikrer webtilgængeligheden. Samtidig opnår du også bedre synlighed i Google.  

## Overskrift ##

Husk nøgleord i overskriften, så læseren hurtigt kan afkode, hvad artiklen handler om. (Vær hellere deskriptiv end kreativ). Den deskriptive overskrift med nøgleord er også godt ifht. at øge synligheden i Google.

{% capture overskriftseksempler %}
Eksempler på to forskellige overskrifter til artikel om grønne aktiviteter for børn.

- Grønne dage i foråret
{: .red}
- Naturoplevelser for børn på bibliotekerne
{: .green}
  
Og et andet eksempel.

- Og vinderen er…
{: .red}
- Læsernes Bogpris 2023: Her er vinderen
{: .green}
{% endcapture %}
<div class="notice">{{ overskriftseksempler | markdownify }}</div>

- Overvej, at overskriften ofte vises uden sammenhæng til indholdet (evt. som teaser på forside eller sektionsside). Derfor skal den kunne afkodes uden umiddelbar kontekst

- Overskriften skal hverken være for kort eller lang. Anbefalingen er max. 55 tegn. På den måde bliver overskriften vist i fuld længde på Google, Facebook og undgår at gå i to deck på sitet

## Indledning ##
Der er umiddelbart to forskellige veje at gå. Teasende eller opsummerende. Fælles for de to er, at de max må være 160 tegn.

**Den teasende indledning:** Skal give læseren lyst til at læse videre. Det kan være, hvis teksten indeholder overraskende info, som med fordel kan holdes lidt tilbage.

{% capture teaserindledning %}
To eksempler på en teasende indledning:

- Her kan du se de syv bøger, der er nomineret til Politikens Litteraturpris 2022. Og bøgerne kan du selvfølgelig låne hos os!
- ”Hvis de døde kunne tale” siger man. Og netop det gør de i "Spoon River Antologien" af Edgar Lee Masters.
{% endcapture %}
<div class="notice">{{ teaserindledning | markdownify }}</div>

**Den opsummerende indledning**: Kan med fordel bruges i forbindelse med SEO-tekster, hvor det er vigtigt at få så mange nøgleord med i indledningen som muligt. Du skal gerne kunne afkode præcist, hvad artiklen handler om, ved udelukkende at læse indledningen.

{% capture opsummerendeindledning %}
To eksempler kan være:
 
- Du tror, du har gennemskuet plottet, og så smider forfatteren et overraskende twist på banen. Vi har samlet en række bøger, hvor netop plot-twistet er en essentiel del af bogen.
- De japanske tegneserier er igen i høj kurs, og der er lige nu mange, der efterspørger Manga på børnebiblioteket. Vi opruster derfor på området med spændende nyt på hylderne.
{% endcapture %}
<div class="notice">{{ opsummerendeindledning | markdownify }}</div>

## Mellemoverskrifter (Overskrift 2 – H2) ##
Husk mellemoverskrifter i din brødtekst. De fungerer som et anker for øjet i en lang tekst. Brug overskrift 2 til mellemoverskrifter, og hvis du har en underoverskrift til mellemoverskriften bruger du overskrift 3.

De skal helst:
- Have et nøgleord i starten af overskriften
- Fylde mere end et enkelt ord, men ikke gå i to deck

## Brødtekst ##
Tommelfingerreglen er, at der max må være **5 linjer per afsnit** i en brødtekst – ellers bliver teksten hurtig uoverskuelig – i særdeleshed på telefonen.

Drop de lange indledninger med, at det igen er forår/sommer/efterår/vinter. Kom direkte til sagen – læseren mister lynhurtigt interessen i mødet med floskler. Fokuser i stedet benhårdt på vinklen i historien.

## Links ##
Den vigtigste regel ifht. links er, at de skal være nemme at afkode. Altså: Læseren må ikke være i tvivl om, hvor et link fører hen. Det er især også vigtigt ifht.  webtilgængelighed – et link skal kunne læses op og give umiddelbar mening.
Derfor skal de:
- Indeholde et nøgleord
- Skriv fx **Se hele programmet for Kultur & festdage her** i stedet for **Se hele programmet for Kultur & festdage – klik her**
- De skal være klare og forholdsvis korte (tommelfingerreglen hedder ca. 8 ord, men kan sagtens variere lidt)
- Skal kunne læses uden for tekstens øvrige sammenhæng
- Må meget gerne opfordre til en handling, som i eksemplet før

## Brug gerne lister ##
Lister i punktform er gode til at bryde en tung tekst. Brug gerne lister, når du har noget konkret fakta, der skiller sig lidt ud fra den øvrige tekst. Mellem 3-9 punkter, og husk at introducere listen med en overskrift.

Det kan være:
- Lister med nominerede forfattere
- Tidligere vindere af en given pris
- Trin for trin vejledning til, hvordan man bruger en digital service
- Et konkret program for et arrangement

## Billeder ##
- Billeder må ALDRIG uploades i høj opløsning – det gør sitet langsomt (upload kun billeder i 72 dpi)
- Navngiv dine billeder logisk. Kald dem ikke indforståede navne. Har du et billede af Benjamin Koppel kalder du det benjamin-koppel med bindestreg og aldrig underscore. På den måde har de både en bedre webtilgængelighed og bedre kår i en Google-søgning.
- Husk alt-tekster på alle billeder. En kort tekst, der beskriver, hvad du kan se på billedet
- Husk foto-kreditering

