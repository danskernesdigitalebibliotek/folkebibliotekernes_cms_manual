---
permalink: /overblik/udviklingsoensker/foraar-2025
title:  "Udviklingsønsker forår 2025"
sidebar: true
nav: "overblik"
---

Siden webinaret den 20. maj har 76 bibliotekskommuner prioriteret mellem de 20 emneområder, som udviklingsønskerne er inddelt i. Vi vil gerne benytte chancen for at takke jer for at indsende jeres prioriteringer samt at berige de sager, som ligger inden for emneområderne. Det er en kæmpe hjælp for arbejdet med udviklingen af hjemmesiderne. 

Resultatet er ret tydeligt hvor emneområdet Avanceret søgning samt Arrangementer har fået flest stemmer. 

{% include figure class="eighty" image_path="https://github.com/user-attachments/assets/c23e8d2c-f355-4e56-a8f1-52fa56cd18b4" alt="Prioriteret liste" caption="Prioriteret liste" %}

Sammen med Reload har vi nu estimeret de enkelte sager, og vores forventning er, at vi kan nå emneområderne 1. Avanceret søgning, 2. Arrangementer, 3. Søgeresultatsiden og værkvisningssiden og 4. Lånerstatus og brugerprofil i efteråret 2025. 

{% include figure class="eighty" image_path="https://github.com/user-attachments/assets/277b0589-fcec-4eb2-a256-4de4534cdfc5" alt="Tidsplan" caption="Tidsplan" %}

Ønskerne i et emneområde vil komme ud løbende i de releases indenfor deres releaseperiode.  

Perioderne i roadmappet illustrerer, hvordan vi forventer, at udviklingen kommer til at foregå. Men det er vigtigt at pointere at dette roadmap ikke er statisk. 

Da vi ikke har releases i ugerne 28-31, så vil de første uger i august sandsynligvis gå med sager fra supporten i sommerferien. 

Som vi nævnte på webinaret vil det ikke være muligt at nå alle sager inden for et emneområde, men ud fra jeres kommentarer i sagerne og dialog med sagsindmelderne vil vi løbende vurdere de enkelte sager. Der vil være nogle sager, som vi ikke kan gå videre med pga. størrelsen af opgaven fx at det er for teknisk kompleks eller af UX/designmæssige årsager.  

Selvom Avanceret søgning er det højest prioriterede emneområde vil selve udviklingen starte med emneområderne Arrangementer og Søgeresultatsiden og værkvisningssiden, da Avanceret søgning kræver et større analysearbejde.  Vi kan gå i gang med to forskellige emneområder på samme tid, da de to emneområder er lavet i to forskellige teknologier, og derfor kan forskellige udviklere arbejde på de to samtidigt. 

## Avanceret søgning 

Til årets sidste release er vi blevet færdige med at give avanceret søgning et kæmpe løft. Vores hovedformål har været at lave et værktøj, hvor det er tydeligt, hvad man foretager sig, og hvor brugerne har de muligheder, som de skal bruge gennem hele søgningen. 

Den nye version af avanceret søgning er baseret på 1. de ønsker, som vi har fået ind fra bibliotekeren, 2. inspiration fra Bibliotek.dks løsning og 3. de snakke og input, som vi har haft med ansatte fra bibliotekerne i løbet af udviklingen. 

Vær opmærksom på, at den nye avanceret søgning findes på urlen /advancedsearch. Den gamle avanceret søgning er på /advanced-search. Det har vi gjort for, at link i jeres indhold til CQL-søgninger ikke går i stykker, da CQL-søgningen også bygger på den gamle avanceret søgning løsning. 

Men hvis I har linket direkte til /advanced-search på sitet – f.eks. i hjælpebåndet i simple search – så bør I sørge for at få rettet linket til det nye, for ellers vil brugerne i mellemtiden støde på den gamle avanceret søgning. 

I 2026 kigger vi på at revidere CQL-søgningen, så der skal vi undersøge nærmere, om revideringen kommer til at påvirke jeres indhold, f.eks. links til gemte søgninger. Det melder vi ud om i 2026. 

### Kommer inden jul 

#### Designløft 

Designet har fået et løft, hvor vi har strammet op. En af de store forbedringer vi har lavet, er at når man har lavet en søgning, så scroller siden ikke automatisk ned til resultaterne. I stedet folder søgningen til sig sammen til en bjælke, hvor man hele tiden kan se sin søgning, og også trykke på ‘Redigér søgning’ for at tilpasse sin søgning. Eller trykke på ‘CQL-søgning’ for at importere sin søgning inkl. filtrering til CQL. 

#### Automatisk forslag i søgefelter og afgræsningsmuligheder 

Nu skal brugerne ikke længere gætte inputmulighederne i søgefelter og afgrænsningsmulighederne. I stedet får de forslag fra brønden. Vi har lavet flere typer af inputmuligheder: autosuggest til fx titler, serier og emner, lister til fx materialetype og kilde, intervaller til fx alder og udgivelsesår. 

#### Filtre efter endt søgning 

Vi har tilføjet filtre i venstre side når man har lavet en søgning. Det er så man kan videreindsnævre sit resultat mod de ønskede materialer. 

Bortset fra “På hylden” og “Lån udenfor kvoten”, så er de forskellige filtre dynamiske, dvs. filtrene dukker kun op, hvis de giver mindst ét hit på søgningen. 

#### Nemmere at finde avanceret søgning 

Vi har på PC fjernet pilen ved siden af forstørrelsesglasset i headeren, og i stedet introduceret en knap, der ret tydeligt indikerer at man kan komme videre til avanceret søgning. 

### Kommer efter nytår 

Efter jul har vi flere ting, som vi gerne vil have lavet. Disse ting er ikke blevet prioriteret med i udviklingsønskerne, men er noget, som vi i Det Digitale Folkebibliotek prioriterer at få lavet med andre midler for at få løftet ikke bare avanceret søgning, men hele søgningen på hjemmesiderne. 

Endnu flere filtre efter endt søgning i complex search 

Vi planlægger med inspiration fra Bibliotek.dk at tilføje en række enten/eller-filtre, så man som bruger kan vælge skønlitteratur eller faglitteratur, børn eller voksne og online eller fysisk. (Pt. findes fysisk/online som et alm. filter, men det erstattes af enten/eller.) 

#### Filtre efter endt søgning også i simple search 

De filtre, som vi introducerer på resultatsiden i avanceret søgning, ønsker vi skal erstatte det nuværende facetbånd og de eksisterende filtre, så filtrering på tværs af simple search og complex search bliver så ens som muligt. 

Det gør vi bl.a. på baggrund af brugerfeedback på Bibliotek.dk, som DBC har delt med os. 

#### Løft til CQL-søgning 

Vi skal have givet CQL-søgning en opstramning. Designet er meget rodet. Vi skal også forbedre søgeresultatsiden på CQL-siden, så den matcher den på avanceret søgning. 

#### Andet 

Når vi introducerer den nye avanceret søgning forventer vi en masse feedback til de søgefelter, afgrænsningsmuligheder og filtre, som vi har valgt. Vi ser ikke de valg vi har truffet som værende lukket, så derfor skal I være velkomne til at skrive feedback og oprette nye sager. 

Og vi taler også løbende med DBC omkring deres søgeværktøjer til Bibliotek.dk, så vi kan lade os inspirere af hinanden, samt forsøger at viderebringe til DBC de ønsker til simple search og complex search, som bibliotekerne peger på i fx Servicedesk. 

## Arrangementer 

### Design 

På arrangementer har den store opgave været at løfte designet. Vi har strammet flere ting op og ordnet, så visningen er mere overskuelig på arrangementssiden, i paragrafer og på lister. 

Derudover har vi skruet på både desktop- og mobilvisning. Vi mener dog ikke, at vi er helt færdige, så vi færdigpudser fortsat designet i det nye år. 

### Statuslabels 

Vi har også tilføjet statuslabels på arrangementerne, så det er tydeligt når arrangementer er fx aflyst eller udsolgt. 

### Andet 

Vi har lavet flere forskellige forbedringer fx 1. at man nemt kan kopiere indhold fra en arrangementsserie til en instans, så man ikke skal genindtaste alt, 2. at man kan fravælge at indhold vises i automatiske oversigter, og 3. at man kan oprette arrangementer uden klokkeslæt etc.  

## Søgning og værkvisning 

### Skift udgave i reserveringsflowet 

Den store opgave, som vi har lavet, er at man kan skifte udgave i reserveringsflowet, som gør det nemmere for brugerne at finde det rette materiale.  

### Hjælp til søgning 

Vi har lavet en hjælpebjælke til borgere, der ikke kan finde det, som de søger efter i søgningen. Det kan I selv indstille i konfigurationen. 

### Andet 

Vi har lavet en masse andre opgaver fx 1. det er nu muligt at tilrette hjælp og vejledning ved 0-hits søgning i simple search, 2. at man kan kopiere link til en bestemt udgave, 3. I har mulighed for at altid have ‘Find på hylden’ udfoldet, og  4. mulighed for at lave frasesøgning med anførselstegn i simple search, så man på en nem måde kan søge helt eksakt i simple search. 

## Lånerstatus og brugerprofil 

Dette emneområde har været en samling af mindre og mellemstore forbedringer til lånerstatus og brugerprofil. Rettelser har været forbedringer af brugerrejse og information. 

Et par af opgaverne i dette emneområde når ikke at komme med i den sidste release i år, da sikkerhedsopdateringen i 2025.48.2 gjorde, at vi ikke kunne nå at teste dem grundigt. De kommer i stedet i en af de første releases i 2026. 
 
## Sager lukket i 2025

- [CMS-938: Status på arrangementer](https://detdigitalefolkebibliotek.atlassian.net/servicedesk/customer/portal/4/CMS-938){:target="_blank"}
- [CMS-1005: Mulighed for at oprette arrangementer uden klokkeslæt](https://detdigitalefolkebibliotek.atlassian.net/servicedesk/customer/portal/4/CMS-1005){:target="_blank"}
- [CMS-1006: Arrangementer - Arrangementsoversigt på mobil](https://detdigitalefolkebibliotek.atlassian.net/servicedesk/customer/portal/4/CMS-1006){:target="_blank"}
- [CMS-1007: Arrangementer - Arrangementsvisning på mobil](https://detdigitalefolkebibliotek.atlassian.net/servicedesk/customer/portal/4/CMS-1007){:target="_blank"}
- [CMS-1026: Arrangementer - Mulighed for at fravælge at det vises i div. automatiske oversigter](https://detdigitalefolkebibliotek.atlassian.net/servicedesk/customer/portal/4/CMS-1026){:target="_blank"}
- [CMS-1044: Arrangementer - når det ikke foregår på bibliotek](https://detdigitalefolkebibliotek.atlassian.net/servicedesk/customer/portal/4/CMS-1044){:target="_blank"}
- [CMS-1086: Afholdelsesbibliotek på instanser i stakvisning af enkeltstående arrangementer med flere datoer](https://detdigitalefolkebibliotek.atlassian.net/servicedesk/customer/portal/4/CMS-1086){:target="_blank"}
- [CMS-1251: Billetknap i arrangementsliste](https://detdigitalefolkebibliotek.atlassian.net/servicedesk/customer/portal/4/CMS-1251){:target="_blank"}
- [CMS-1342: Manglende indhold ved rettelse af instanser i seriearrangementer](https://detdigitalefolkebibliotek.atlassian.net/servicedesk/customer/portal/4/CMS-1342){:target="_blank"}
- [CMS-1471: Arrangementsvisning layout](https://detdigitalefolkebibliotek.atlassian.net/servicedesk/customer/portal/4/CMS-1471){:target="_blank"}
- [CMS-952: Forbedring og udbygning af avanceret søgning](https://detdigitalefolkebibliotek.atlassian.net/servicedesk/customer/portal/4/CMS-952){:target="_blank"}
- [CMS-960: Ikon for avanceret søgning skal ændres](https://detdigitalefolkebibliotek.atlassian.net/servicedesk/customer/portal/4/CMS-960){:target="_blank"}
- [CMS-965: Mulighed for sortering bl.a. på nyeste først ifm Avanceret Søgning](https://detdigitalefolkebibliotek.atlassian.net/servicedesk/customer/portal/4/CMS-965){:target="_blank"}
- [CMS-1011: Avanceret søgning - forslag til at forbedre brugervenlighed samt søgeresultater](https://detdigitalefolkebibliotek.atlassian.net/servicedesk/customer/portal/4/CMS-1011){:target="_blank"}
- [CMS-1475: Målgruppe i avanceret søgning](https://detdigitalefolkebibliotek.atlassian.net/servicedesk/customer/portal/4/CMS-1475){:target="_blank"}
- [CMS-1483: Ønske om flere søgbare felter via avanceret søgning](https://detdigitalefolkebibliotek.atlassian.net/servicedesk/customer/portal/4/CMS-1483){:target="_blank"}
- [CMS-1487: Filtreringsindekser "Department" og "Branch" i avanceret søgning](https://detdigitalefolkebibliotek.atlassian.net/servicedesk/customer/portal/4/CMS-1487){:target="_blank"}
- [CMS-1755: Forklarende ord om ”onshelf” ønskes (beholdningsfiltrering)](https://detdigitalefolkebibliotek.atlassian.net/servicedesk/customer/portal/4/CMS-1755){:target="_blank"}
- [CMS-971: Link fra lånerstatus til værkets info](https://detdigitalefolkebibliotek.atlassian.net/servicedesk/customer/portal/4/CMS-971){:target="_blank"}
- [CMS-1019: Link til Brugerprofil på Dit overblik](https://detdigitalefolkebibliotek.atlassian.net/servicedesk/customer/portal/4/CMS-1019){:target="_blank"}
- [CMS-1040: Huskeliste hopper til side 1 efter redigering](https://detdigitalefolkebibliotek.atlassian.net/servicedesk/customer/portal/4/CMS-1040){:target="_blank"}
- [CMS-1135: Låneoversigt: Visning af alle elementer, ikke kun 25 pr. gang](https://detdigitalefolkebibliotek.atlassian.net/servicedesk/customer/portal/4/CMS-1135){:target="_blank"}
- [CMS-1223: Antal materialer i reserveringsoversigter](https://detdigitalefolkebibliotek.atlassian.net/servicedesk/customer/portal/4/CMS-1223){:target="_blank"}
- [CMS-981: Anmeldelser på værkvisning skal ikke vises hvis ikke relevant](https://detdigitalefolkebibliotek.atlassian.net/servicedesk/customer/portal/4/CMS-981){:target="_blank"}
- [CMS-1012: Brødkrummer - På værkvisningen](https://detdigitalefolkebibliotek.atlassian.net/servicedesk/customer/portal/4/CMS-1012){:target="_blank"}
- [CMS-1016: Mulighed for at vælge at "Find på hylden" altid er udfoldet](https://detdigitalefolkebibliotek.atlassian.net/servicedesk/customer/portal/4/CMS-1016){:target="_blank"}
- [CMS-1106: Forbedret læsevisning af Infomedia-artikler](https://detdigitalefolkebibliotek.atlassian.net/servicedesk/customer/portal/4/CMS-1106){:target="_blank"}
- [CMS-1107: Link til Bibliotek.dk](https://detdigitalefolkebibliotek.atlassian.net/servicedesk/customer/portal/4/CMS-1107){:target="_blank"}
- [CMS-1235: Landingpage til 0-hits søgninger](https://detdigitalefolkebibliotek.atlassian.net/servicedesk/customer/portal/4/CMS-1235){:target="_blank"}
- [CMS-1376: Find på hylden: Mulighed for at fravælge visning af de eksemplarer, som pt. er udlånt](https://detdigitalefolkebibliotek.atlassian.net/servicedesk/customer/portal/4/CMS-1376){:target="_blank"}
- [CMS-1451: Søgning efter skønlitteratur på et andet sprog end dansk bør gøres mulig via klik på emnetal](https://detdigitalefolkebibliotek.atlassian.net/servicedesk/customer/portal/4/CMS-1451){:target="_blank"}
- [CMS-1488: ”Kopier link til udgave”-funktion som i bibliotek.dk](https://detdigitalefolkebibliotek.atlassian.net/servicedesk/customer/portal/4/CMS-1488){:target="_blank"}
- [CMS-1489: "Skift"-knap mangler ved reservering](https://detdigitalefolkebibliotek.atlassian.net/servicedesk/customer/portal/4/CMS-1489){:target="_blank"}
- [CMS-988: Materialegrids skal ikke være delelige med 4](https://detdigitalefolkebibliotek.atlassian.net/servicedesk/customer/portal/4/CMS-988){:target="_blank"}
- [CMS-1017: SEO og deling på noderne artikler, sider, arrangementer og biblioteker](https://detdigitalefolkebibliotek.atlassian.net/servicedesk/customer/portal/4/CMS-1017){:target="_blank"}

### Sager som kommer i starten af 2026

- [CMS-1109: Visning af reserveringer klar til afhentning ønskes sorteret i nummerrækkefølge efter afhentningsnumre](https://detdigitalefolkebibliotek.atlassian.net/servicedesk/customer/portal/4/CMS-1109){:target="_blank"}
- [CMS-810: Dato i "Afleveringsfrist" står med for lille typografi](https://detdigitalefolkebibliotek.atlassian.net/servicedesk/customer/portal/4/CMS-810){:target="_blank"}
