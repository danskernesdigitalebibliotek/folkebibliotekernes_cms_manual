---
permalink: /overblik/support
title:  "Support og Servicedesk"
sidebar: true
nav: "overblik"
---

Hvis I oplever fejl af brugsmæssig eller teknisk karakter, er der en række trin, vi opfordrer jer til at følge:  

1. Læser og søger i manualen og ser, om der allerede er beskrevet en løsning på problemet.  
2. Spørger ud i jeres CB-netværksgrupper eller via den selvbestaltede Facebook-gruppe ’DDB CMS for praktikere’.  
3. Søger under anmodning/request i [Servicedesk](https://detdigitalefolkebibliotek.atlassian.net/servicedesk){:target="_blank"} for at se, om der er tale om en kendt fejl, der allerede er indmeldt i servicedesk. 
4. Indmelder fejlen i [Servicedesk](https://detdigitalefolkebibliotek.atlassian.net/servicedesk){:target="_blank"}

OBS: For at kunne oprette sager i Servicedesk skal man være oprettet. Der er 2 fra hvert bibliotek, som er supportberettigede. Er du i tvivl om hvem eller vil ændre de supportberettigede, så skriv til os på [cms-info@fddf.dk](mailto:cms-info@fddf.dk)

Vi vil svare jer inden for 5 hverdage, så I ved, hvad der sker med jeres sag. Servicedesken er åben hverdage kl. 9-15, og vi prioriterer de kritiske fejl højest. 

## Udviklingsønsker 
Vi har tidligere meldt ud, at I ville kunne indberette udviklingsønsker fra 1. september. Vi har dog måtte se i øjnene vi grundet mange nødvendige tilretninger og uforudsete nedbrud på løsningen er nødsaget til at skubbe forløbet med håndtering af udviklingsønsker til årsskiftet. På den måde vil vi kunne fokusere på at få rettet fejl og forbedre stabiliteten for den eksisterende løsning. 
Det betyder at: 
- I kan fra 1. oktober begynde at indmelde udviklingsønsker via Servicedesk. Imens arbejder vi på at skabe en god proces for håndtering af udviklingsønskerne. 
- I løbet af vinteren kvalificerer og estimerer vi ønskerne i samarbejde med vores leverandør. 
- Herefter er vi klar til, i samarbejde med bibliotekerne, at prioritere ønskerne. 
 
Vi ved godt, at mange af jer havde glædet jer til at kunne få lov til at indsende ønskerne, men vi er desværre ikke klar med en god proces til håndtering af dem.  
Hvis I selv vil udvikle noget uden om foreningen måske i samarbejde med andre biblioteker, så er I velkomne til at skrive til os på [cms-info@kk.dk](mailto:cms-info@kk.dk) så vi kan formidle kontakt til vores leverandør. Det er dog vigtigt for os at påpege, at al udvikling uden for foreningen er på eget ansvar og finansiering.

[Læs mere om brugsbetingelser for webmasterløsningen](https://detdigitalefolkebibliotek.dk/sites/default/files/brugsbetingelser_webmasterplanen.pdf){:target="_blank"}.
