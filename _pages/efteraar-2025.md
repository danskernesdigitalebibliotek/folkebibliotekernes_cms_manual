---
permalink: /overblik/udviklingsoensker/efteraar-2025
title:  "Udviklingsønsker efterår 2025"
sidebar: true
nav: "overblik"
---

## Processen
Det er nu igen tid til at prioritere den fremtidige udvikling på Folkebibliotekernes CMS, så her kommer et par vigtige datoer og informationer om den kommende proces: 

### Oprydning i backloggen
Vi vil nu lukke de emneområder ned som fik under 3% stemmer ved sidste prioriteringsrunde hos jer. Vi lukker disse sager for at sikre, at der ikke bliver alt for mange emneområder, som I skal forholde jer til og at ønskerne er aktuelle for så mange biblioteker som muligt. Hvis vi lukker en sag, som er vigtig for jeres bibliotek, så skriv endelig i sagen inden den 24. oktober 2025. 

### Nye udviklingsønsker
I kan melde nye udviklingsønsker ind inden den 24. oktober, så de kan komme med i den kommende prioriteringsrunde. Husk inden I opretter nye udviklingsønsker at tjekke om ønskerne allerede er meldt ind samt vurderer hvor stort behovet er for udvikling. På den måde sikre vi at ressourcerne til udvikling af hjemmesideløsningen bliver brugt bedst muligt. 

### Webinar om processen
Vi afholder et webinar torsdag den 27. november kl. 9-10, hvor vi præsenterer de aktuelle emneområder og sætter gang i prioriteringsperioden ude på landets biblioteker. Muligheden for tilmelding til webinaret kommer ud til jer i nærmeste fremtid. 

### Prioritering af ønsker
I kan prioritere emneområderne (samling af udviklingsønsker inden for et specifikt område af hjemmesiden) fra den 27. november til den 31. december. I vil i starten af 2026 få et roadmap med den kommende plan for udviklingen ud fra jeres prioriteter. 

## Hvad er der blevet udviklet siden sidste prioriteringsrunde? 
[Her kan du følge status på emneområderne fra sidste prioriteringsrunde](https://www.folkebibliotekernescms.dk/main/overblik/udviklingsoensker/foraar-2025#avanceret-s%C3%B8gning). De sager som ikke er blevet udviklet i sidste runde kommer med i næste runde.

### Hvorfor blev nogle sager ikke lavet?
Hvert emneområde har været scopet ift. budgettet, og vi har sat ønsker til udvikling efter en prioritering og størrelsen af ønskerne. Det vil sige flere ønsker har vi vurderet som højt prioriteret, men da flere af dem var store opgaver, kunne de ikke laves i samme omgang. 
