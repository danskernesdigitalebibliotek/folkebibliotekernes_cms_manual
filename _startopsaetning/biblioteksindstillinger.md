---
title: "2 Biblioteksindstillinger"
category: "Opgaver - Basiskonfiguration"
weight: 2
---

I denne opgave laver du den grundlæggende konfiguration af sitet. Det er noget, du kun skal gøre én gang, men det er vigtigt, at det bliver gjort ordentligt. 

Sæt dig sammen med med en kollega, der ved rigtig meget om jeres bibliotek. Ham/hende der er en haj til Cicero, og ofte snakker om VIP-basen.
I skal i fællesskab løse denne opgave.

## 1. Klargør en søgeprofil og en visningsprofil i VIP
Ovre i VIP-basen skal i klargør en søgeprofil og en visningsprofil. Læs mere her: [søge- og visningsprofiler i VIP]({{ site.baseurl }}{% link _soegning/vip-profiler.md %}).

## 2. Generelle biblioteksindstillinger
**Her indstiller du VIP-profil, blacklistede filialer, SMS-notifikation til/fra, interesseperiode**

- Log ind som lokaladmin på jeres nye hjemmeside
- Åbn siden med **Generelle biblioteksindstillinger**. Den ligger her: Indstillinger > Biblioteksindstillinger > Generelle indstillinger
- Gennemgå og udfyld alle felter. Du kan finde hjælp til alle felter på [manualsiden om de Generelle biblioteksindstillinger](https://danskernesdigitalebibliotek.github.io/folkebibliotekernes_cms_manual/main/konfiguration/generelle-indstillinger/).

## 3. Proxy indstillinger
Har I valgt at inkludere digitale kilder som *Gale* eller *Ebook Central* i VIP-søgeprofilen, skal I registere proxy indstillinger for kilderne. 
Ellers vil links fra søgeresultatet til kilden ikke fungere. I hvert fald ikke for borgere der sidder på deres egen internetforbindelse og ikke er på biblioteket.
- [Følg denne vejledning i opsætning af proxy URLer](https://www.folkebibliotekernescms.dk/main/konfiguration/url-proxy-indstillinger/).

## 4. Indstillinger for brugerprofil
**Her indstiller du Pinkodelængde**
- Log ind som lokaladmin på jeres nye hjemmeside
- Åbn siden med **Indstillinger for brugerprofil**. Den ligger her: Indstillinger > Biblioteksindstillinger > Indstillinger for brugerprofil
- Gennemgå og udfyld alle felter. Du kan finde hjælp til alle felter på [manualsiden om Indstillinger for brugerprofil](https://danskernesdigitalebibliotek.github.io/folkebibliotekernes_cms_manual/main/konfiguration/indstillinger-for-brugerprofil/).

## Egenkontrol
- Tjek at biblioteksbrugere nu kan logge ind via Adgangsplatformen.
- Tjek at søgefeltet fungerer og at du kan fremsøge både fysiske og digitale materialer.
- Hvis I har medtaget e-ressourcer i VIP-søgeprofilen, kontroller da at I finder resulater fra dem.
- Tjek at links fra søgeresultatet over i e-ressourcen virker. Tjek også hjemmefra - proxy-adgangen kan ikke tjekkes fra bibliotekets computere.
