---
title: "Opgave 3: Opret systembrugere"
weight: 3
category: "Startopsætning"
emneord:
  - Brugere og roller
---

Du er sikkert ikke den eneste, der skal lave indhold til jeres website. Derfor skal du nu oprette logins til de kolleger, der skal hjælpe dig dig med at bygge hjemmesiden.
Vi anbefaler meget, at I bruger individuelle logins med kun de nødvendige rettigheder tilknyttet.

**Bemærk:** I DDB CMS skulle man oprette alle bibliotekets medarbejdere på sitet og tildele dem rollen Staff. Derved blev de vist i medarbejderoversigten. Da den automatisk genererede medarbejderoversigt ikke findes i Folkebibliotekernes CMS, gælder det ikke lænegre. Kun de medarbejdere, der rent faktisk skal arbejde med hjemmesiden, skal oprettes. 
{: .notice--info}

## Roller

Når du opretter en ny systembrugere skal han/hun tildeles en rolle. 

Som udgangspunkt skal jeres brugere ikke tildeles flere rettigheder, end dem der er nødvendige, for at de kan løse deres arbejdsopgaver.
{: .notice}

**Redaktørbiblioteker** kan oprette tre typer brugere:

- **Formidler (mediator)** er til brugere som ofte laver det dynamiske indhold på hjemmesiden, som formidlingsopgaverne fx oprette arrangementer og artikler. 

- **Redaktør (editor)** er til brugere som udover formidlingsopgaver også skal stå for det faste indhold (fx åbningstider) og opbygning af siden (fx sider, menuer, kategorier). De kan have ansvaret for at koordinere og styre formidlernes arbejde. 

- **Lokal administrator (local administrator)** er til brugere som skal indstille hjemmesiden ift. indstillinger, udseende, integrationer, overordnet oplysninger, biblioteksbrug etc. 

**Webmasterbiblioteker** har en ekstra brugertype:
- **Administrator** kan ændre siden udover CMS'ets standardindstillinger fx ved at aktivere og deaktivere moduler.

**Patron** er lånerne. Patron-brugerprofilen oprettes automatisk, når en låner første gang logger ind på websitet via Adgangsplatformen. Patron-brugerne skal være der, og der bliver automatisk ryddet op i dem.   









