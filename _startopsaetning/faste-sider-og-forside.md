---
title: "Opgave 5: Faste sider og forsiden"
weight: 5
category: "Basis konfiguration"
---

## Gennemgå de faste sider
Folkebibliotekernes CMS fødes med nogle **faste sider** eller **standardsider**. De faste sider kan redigeres, præcis som sider I selv har oprettet. De er der bare fra starten af, når I får systemet.

Rundt omkring på jeres website, er der links til de faste sider. Hvis de faste sider mangler, risikerer I, at jeres brugere møder døde links og/eller at sitet fejler. Derfor skal I ikke slette dem.

I må gerne tilrette de medfølgende standardsider efter lokale forhold samt evt. tone.

1. [Læs om de faste sider.](https://www.folkebibliotekernescms.dk/main/indhold/faste-sider/) Der er uddybende information om hver af dem.
2. Log ind på jeres site og fremsøg hver af de faste sider under "Indhold"
3. Tilret siderne efter behov

## Opret en forside
Folkebibliotekernes CMS fødes ikke med en forside. Den skal I selv opbygge. En hvilken som helst side kan fungere som forside.

Vi anbefaler, at I opretter en side med navnet Forside. I behøver ikke gøre den færdig rent indholdsmæssigt. For nu er det ok, at den er tom. 
1. Log ind. [Opret en ny side via denne guide](https://danskernesdigitalebibliotek.github.io/folkebibliotekernes_cms_manual/main/indhold/side/). Navngiv siden **Forside**. Tryk **Gem**.
2. Nu vises Forside. Læg mærke til sidens navn i URLen. Den kan du se i browserens adresselinje. Har du givet siden navnet Forside, hedder den sikkert\
`https://mit-domænenavn.dk/forside`.
   {% include figure class="eighty" image_path="https://github.com/danskernesdigitalebibliotek/folkebibliotekernes_cms_manual/assets/1641342/66bf938f-6d4a-417d-a528-4f2c59346f18" alt="Læg mærke til forsidens URL." caption="Læg mærke til forsidens URL." %}
3. Indsæt sidens navn fra URL'en i feltet **Forside** under de [Grundlæggende indstillinger](https://www.folkebibliotekernescms.dk/main/konfiguration/grundlaeggende-indstillinger/).
   {% include figure class="eighty" image_path="https://github.com/danskernesdigitalebibliotek/folkebibliotekernes_cms_manual/assets/1641342/4e3b450b-36ce-40aa-bdb7-f2665723480e" alt="Indsæt forsidens navn som den fremgår af URL'en" caption="Indsæt forsidens navn som den fremgår af URL'en" %}

**Hvor blev login-siden af?** Fra start af er login-siden sat som forside. Efter I har registreret jeres rigtige forside, kan det føles som om login-siden er "blevet væk". Systembrugere skal gå til siden **/user** for at logge ind\ 
https://mit-domænenavn.dk/user (udskift mit-domænenavn.dk) 
{: .notice--info}










