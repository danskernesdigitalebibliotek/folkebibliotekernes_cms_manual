---
title: "Opgave 2: Faste sider og forsiden"
weight: 2
category: "Startopsætning"
emneord:
- X Mangler tekst
---

## Gennemgå de faste sider
Folkebibliotekernes CMS fødes med nogle **faste sider** eller **standardsider**. De faste sider kan redigeres, præcis som sider I selv har oprettet. De er der bare fra starten af, når I får systemet.

Rundt omkring på jeres website, er der links til de faste sider. Hvis de faste sider mangler, risikerer I, at jeres brugere møder døde links og/eller at sitet fejler. Derfor skal I ikke slette dem.

Tanken er, at I skal bruge de medfølgende standardsider, men at I tilretter teksterne efter lokale forhold samt evt. tone.

1. [Læs om de faste sider.](https://danskernesdigitalebibliotek.github.io/folkebibliotekernes_cms_manual/main/indhold/om-faste-sider/) Der er uddybende information om hver af dem.
2. Log ind på jeres site og fremsøg hver af de faste sider under "Indhold"
3. Tilret siderne efter behov

## Opret en forside
Folkebibliotekernes CMS fødes ikke med en forside. Den skal I selv opbygge. En hvilken som helst side kan fungere som forside.

Vi anbefaler, at I opretter en side med navnet Forside. I behøver ikke gøre den færdig rent indholdsmæssigt. For nu er det ok, at den er tom. 
1. Log ind. [Opret en ny side via denne guide](https://danskernesdigitalebibliotek.github.io/folkebibliotekernes_cms_manual/main/indhold/side/). Navngiv siden **Forside**. Tryk **Gem**.
2. Nu vises Forside. Læg mærke til sidens URL. Den kan du se i browserens adresselinje. Den hedder noget med **node/xxx**. (xxx er et tal)
{% include figure class="fifty" image_path="https://github.com/danskernesdigitalebibliotek/folkebibliotekernes_cms_manual/assets/1641342/69bc79be-20e9-42a6-a10f-18cb52aff1b7" alt="Læg mærke til forsidens URL. Den skal du bruge i næste opgave" caption="Læg mærke til forsidens URL. Den skal du bruge i næste opgave" %} 

Forsidens URL skal du bruge i næste opgave.



