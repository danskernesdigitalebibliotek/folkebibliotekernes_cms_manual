<h1 id="sådan-henter-du-indhold-fra-delingstjenesten">Sådan henter du indhold fra Delingstjenesten</h1>

<p>Det Digitale Folkebibliotek er klar med næste skridt i lanceringen af Delingstjenesten. Herfra kan du hente indhold fra Bibliotekernes Nationale Redaktion – klar til brug på dit eget bibliotekssite. Nedenfor guider vi dig trin-for-trin.</p>

<h2 id="1-log-ind-via-bibliotekets-cms">1. Log ind via bibliotekets CMS</h2>

<p>Gå ind på dit lokale bibliotekssite, vær logget ind som medarbejder og klik:<br />
<strong>Indhold → Login i Delingstjenesten</strong></p>

<p>Du sendes nu videre til Delingstjenestens forside.</p>

<h2 id="2-find-det-rette-indhold">2. Find det rette indhold</h2>

<p>På forsiden vises udvalgt og korrekturlæst materiale, som er kvalitetssikret af Bibliotekernes Nationale Redaktion.</p>

<ul>
  <li>Klik på <strong>“Alt indhold”</strong> i topmenuen for at se hele kataloget – inklusiv ukorrekturlæst materiale.</li>
  <li>Brug søgefeltet. Filtrering på indhold redigeret af Bibliotekernes Nationale Redaktion (<em>Categorized</em>) eller ikke redigeret indhold (<em>Uncategorized</em>), vil først blive aktuel at bruge efter næste release med send-funktionen.</li>
</ul>

<h2 id="3-vælg-en-artikel-eller-side">3. Vælg en artikel eller side</h2>

<p>Klik dig ind på det ønskede indhold.<br />
Bemærk: Du kan kun importere <em>artikler</em>. Indholdstypen Sider understøttes endnu ikke.</p>

<h2 id="4-klik-på-importer-til-dpl-cms">4. Klik på “Importer til DPL CMS”</h2>

<p>I bunden af skærmen til højre finder du knappen <strong>“Importer [titlen på indholdet] til DPL CMS”</strong> – klik her.</p>

<h2 id="5-redigér-og-tilpas-indholdet">5. Redigér og tilpas indholdet</h2>

<p>Artiklen ligger nu i dit CMS. Du kan:</p>

<ul>
  <li>Tilføje, redigere eller rette <strong>paragraffer</strong>, <strong>materialer</strong>, <strong>tags</strong>, <strong>kategorier</strong> og tilføje <strong>relaterede artikler</strong></li>
  <li><strong>Ret forfatterfeltet</strong>, hvis det eksempelvis står som “administrator” eller andet (fremover vil det automatisk hedde “Biblioteket”)</li>
  <li><strong>Undgå at ændre i feltet “Metatags: Canonical URL”</strong>, da det kan påvirke søgemaskinernes visning og SEO for ophavsbiblioteket.</li>
</ul>

<h2 id="6-materialer--automatisk-og-manuelt">6. Materialer – automatisk og manuelt</h2>

<p>Materialegrids filtrerer automatisk bøger, der ikke findes i dit katalog.<br />
Du kan selv tilføje relevante titler, især hvis der falder for mange fra og layoutet ikke længere går op.</p>

<hr />

<h2 id="godt-at-vide">Godt at vide</h2>

<p><strong>Grafikker og billeder</strong><br />
Alt materiale redigeret af BNR er tilpasset jeres CMS og rettighedsclearet. Enkelte billeder kræver billedkreditering, hvilket fremgår af billedfilen og bylinen.</p>

<p><strong>Videoer</strong><br />
Videoer er typisk delt med link til Videotool.<br />
YouTube-versioner kan findes på:<br />
<a href="https://www.youtube.com/@BibliotekernesRedaktion">https://www.youtube.com/@BibliotekernesRedaktion</a></p>

<p><strong>Canonical links og SEO</strong><br />
Undgå ændringer i feltet <strong>Metatags → Canonical URL</strong>, så undgår vi at søgemaskiner registrerer indholdet som dubleret.</p>

<p><strong>Kreditering af forfatter</strong><br />
Det er ikke nødvendigt at kreditere forfattere, når indholdet importeres til jeres site.</p>

<hr />

<h2 id="fejl-ønsker-og-feedback">Fejl, ønsker og feedback</h2>

<p>Skriv til os med forslag, fejl eller input på Servicedesk.</p>
