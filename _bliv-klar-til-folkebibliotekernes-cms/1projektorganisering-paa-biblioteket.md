---
title: "Opgave 1: Projektorganisering på biblioteket"
category: "Overgangsaktiviter"
weight: 1
emneord:
  - Brugere og roller
---
Målet med denne opgave er at få etableret en fornuftig organisering af arbejdet med at implementere Folkebibliotekernes CMS.  

## Beskrivelse ## 

I skal nu til at opbygge en helt ny hjemmeside, og det kommer til at tage noget tid. Derfor er det vigtigt, at I får styr på, hvem der skal gøre hvad i processen, og hvornår det skal gøres. Det er vigtigt, I har ledelsens forståelse for, at I skal bruge tid på projektet og sikre, at I har de nødvendige kompetencer til at udføre det. 

Det vil være meget forskelligt, hvordan I er organiseret ude på de enkelte biblioteker, og måske vil opbygningen af den nye hjemmeside være en oplagt mulighed for at se på en evt. ny organisering.  


Blandt de kompetencer man kan overveje at inddrage er: 

- Administrator af hjemmesiden: Tilpasser indstillinger i backenden og opretter redaktør-brugerne i systemet. 

- Webredaktion: Opbygger hjemmesidens struktur i forhold til indhold og navigation. 

- Indholdsproducenter: Står for det indhold, som skal vises på sitet fx arrangementer og inspirationskomponenter. 

## Metode og fremgangsmåde ##

1. Afklar den ønskede organisering. 

2. Afklar, hvilke kompetencer og områder I ønsker at inddrage på hvilket tidspunkt. 

3. Læs evt. opgaverne igennem for en bedre forståelse af den samlede opgaves omfang. 

4. Fortæl jeres kollegaer at den nye hjemmeside er undervejs og en stor del af jeres tid vil blive brugt på dette. 

 

## Resultat ##

At biblioteket har fastlagt hvilke medarbejdere og kompetencer, der er behov for at inddrage og hvornår, og dermed har skabt en organisering, hvor de forskellige deltagere har en viden om, hvilke områder de forventes at dække. 

## Involverede parter ##
Leder, webansvarlige og bibliotekets personale 



  

  

 


